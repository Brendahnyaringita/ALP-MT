10  “Nayachukia sana maisha yangu. Nitamwaga malalamiko yangu. Nitasema waziwazi katika mateso yangu makali!
2  Nitamwambia Mungu: ‘Usinitangaze kuwa mwenye hatia. Niambie kwa nini unapambana nami.
3  Je, unafaidika unaponikandamiza,Unapodharau kazi ya mikono yakoHuku ukipendelea ushauri wa waovu?
4  Je, una macho ya kimwili,Au je, unaona kama mwanadamu anayeweza kufa anavyoona?
5  Je, siku zako ni kama siku za wanadamu wanaoweza kufa,Au je, miaka yako ni kama ya mwanadamu,
6  Hivi kwamba utafute kosa languNa kuendelea kutafuta dhambi yangu?
7  Unajua kwamba sina hatia;Na hakuna yeyote anayeweza kuniokoa kutoka mkononi mwako.
8  Mikono yako mwenyewe ilinifinyanga na kuniumba,Lakini sasa unataka kuniangamiza kabisa.
9  Tafadhali, kumbuka kwamba uliniumba kwa udongo,Lakini sasa unanirudisha mavumbini.
10  Je, hukunimwaga kama maziwaNa kunigandisha kama jibini?
11  Ulinivisha ngozi na nyama,Na kunifuma kwa mifupa na misuli.
12  Umenipa uhai na kunipenda kwa ushikamanifu;Umeilinda na kuitunza roho yangu.
13  Lakini ulikusudia kwa siri kufanya mambo haya. Najua kwamba mambo haya yametoka kwako.
14  Ikiwa ningetenda dhambi, ungenitazama,Nawe hungenisamehe kosa langu.
15  Kama nina hatia, ole wangu! Na hata kama sina hatia, siwezi kuinua kichwa changu,Kwa sababu nimejaa aibu na mateso.
16  Nikiinua kichwa changu juu, unaniwinda kama simbaNa kuonyesha tena nguvu zako dhidi yangu.
17  Unaleta mashahidi wapya dhidi yanguNa kuzidisha hasira yako dhidi yangu,Huku shida baada ya shida ikinikabili.
18  Basi kwa nini ulinitoa katika tumbo la mama yangu? Laiti ningekufa kabla ya jicho lolote kuniona.
19  Ingekuwa kana kwamba sikuwahi kuwepo;Ningetolewa moja kwa moja tumboni na kupelekwa kaburini.’
20  Je, siku zangu si chache? Naomba aniache;Na ayageuze macho yake mbali nami, ili nipate kitulizo kidogo
21  Kabla sijaenda zangu—nami sitarudi—Katika nchi yenye giza zito kabisa,
22  Kwenye nchi yenye giza totoro,Nchi ya kivuli kizito na vurugu,Ambako hata nuru ni kama giza.”
4  Kisha Elifazi Mtemani akajibu:
2  “Mtu akijaribu kuongea nawe, je, utakosa subira? Kwa maana ni nani anayeweza kujizuia kuongea?
3  Ni kweli, umewarekebisha wengi,Nawe ulikuwa ukiimarisha mikono iliyo dhaifu.
4  Maneno yako yalimwinua yeyote aliyejikwaa,Nawe uliwatia nguvu waliokuwa na magoti dhaifu.
5  Lakini sasa yamekupata wewe, nawe unalemewa; Yanakugusa, nawe unashuka moyo.
6  Je, hofu yako kwa Mungu haikupi ujasiri? Je, njia yako ya utimilifu haikupi tumaini?
7  Kumbuka, tafadhali: Ni mtu gani asiye na hatia ambaye amewahi kuangamia? Tangu lini wanyoofu wakaangamizwa?
8  Jambo ambalo nimeona ni kwamba wale wanaolima madharaNa wale wanaopanda taabu watavuna mambo hayohayo.
9  Kwa pumzi ya Mungu wanaangamia,Na kwa mlipuko wa hasira yake wanafikia mwisho wao.
10  Simba hunguruma, na mwanasimba hurindima,Lakini hata meno ya simba wenye nguvu huvunjwa.
11  Simba hufa kwa kukosa mawindo,Na wanasimba hutawanyika.
12  Sasa niliambiwa neno kwa siri,Na sikio langu lilisikia mnong’ono wake.
13  Katika maono ya usiku yenye kufadhaisha,Watu wanapolala usingizi mzito,
14  Nilitetemeka kwelikweli,Mifupa yangu yote ikajaa hofu.
15  Roho fulani alipita mbele ya uso wangu;Nywele za mwili wangu zikasimama.
16  Kisha akasimama tuli,Lakini sikutambua sura yake. Umbo fulani lilikuwa mbele ya macho yangu;Kulikuwa na utulivu, kisha nikasikia sauti:
17  ‘Je, mwanadamu anayeweza kufa anaweza kuwa mwadilifu kuliko Mungu? Je, mtu anaweza kuwa safi kuliko Muumba wake?’
18  Tazama! Hana imani na watumishi wake,Naye huona kwamba malaika wake wana kasoro.
19  Sembuse wale wanaokaa katika nyumba za udongo,Ambao msingi wao umo mavumbini,Wanaopondwa kwa urahisi kama nondo!
20  Wanapondwa kabisa kuanzia asubuhi mpaka jioni;Wanaangamia milele, na hakuna yeyote anayetambua hilo.
21  Je, wao si kama hema ambalo kamba yake imeng’olewa? Wanakufa bila hekima.
26  Ayubu akajibu:
2  “Jinsi mlivyomsaidia mtu asiye na uwezo! Jinsi mlivyouokoa mkono usio na nguvu!
3  Kwa kweli mmempa ushauri bora mtu asiye na hekima! Jinsi mlivyofunua waziwazi hekima yenu inayotumika!
4  Mnajaribu kumfundisha nani,Na ni nani aliyewaongoza mseme mambo kama hayo?
5  Wale waliokufa ambao hawana uwezo hutetemeka;Wako chini hata kuliko maji na viumbe wanaokaa ndani yake.
6  Kaburi liko uchi mbele za Mungu,Na mahali pa maangamizi hapajafunikwa.
7  Hulitandaza anga la kaskazini mahali pasipo na kitu,Na kuining’iniza dunia mahali pasipo na kitu;
8  Huyafunga maji katika mawingu yake,Ili mawingu yasipasuke kwa sababu ya uzito wake;
9  Hufunika kiti chake cha ufalme ili kisionekane,Na kutandaza wingu lake juu yake.
10  Huchora upeo juu ya maji;Huweka mpaka kati ya nuru na giza.
11  Nguzo zenyewe za mbingu hutikisika;Nazo hushtushwa na kemeo lake.
12  Huitibua bahari kwa nguvu zake,Na kwa uelewaji wake humvunja vipandevipande mnyama mkubwa sana wa baharini.
13  Kwa pumzi yake hulifanya anga lisiwe na mawingu;Mkono wake humchoma nyoka anayekwepa.
14  Tazama! Hizi ni kingo tu za njia zake;Ni mnong’ono hafifu tu uliosikika kumhusu! Basi ni nani anayeweza kuelewa mngurumo wake wenye nguvu?”
11  Sofari Mnaamathi akajibu:
2  “Je, maneno haya yote yatakosa kujibiwa,Au kuongea mengi kutamfanya mtu asiwe na kosa?
3  Je, maneno yako yasiyo na maana yatawanyamazisha watu? Unadhani hakuna atakayekukemea kwa sababu ya maneno yako ya dhihaka?
4  Kwa sababu unasema, ‘Mafundisho yangu ni safi,Nami niko safi machoni pako.’
5  Lakini laiti Mungu angezungumzaNa kukufungulia midomo yake!
6  Ndipo angekufunulia siri za hekima,Kwa maana hekima inayotumika ina vipengele vingi. Kisha ungetambua kwamba Mungu huruhusu baadhi ya makosa yako yasahauliwe.
7  Je, unaweza kugundua mambo ya Mungu yenye kinaAu kugundua kila jambo kumhusu Mweza-Yote?
8  Hekima yake iko juu kuliko mbingu. Wewe unaweza kutimiza nini? Ina kina kuliko Kaburi. Wewe unaweza kujua nini?
9  Ni ndefu kuliko duniaNa pana kuliko bahari.
10  Akipita na kumkamata mtu na kuweka kikao cha mahakama,Ni nani anayeweza kumpinga?
11  Kwa maana anajua watu wanapokuwa wadanganyifu. Akiona uovu, je, hatautambua?
12  Lakini mtu asiye na akili ataelewaWakati tu punda mwitu atakapoweza kuzaa mwanadamu.
13  Laiti ungeutayarisha moyo wakoNa kumnyooshea mikono yako.
14  Ikiwa mkono wako unatenda mabaya, utupilie mbali,Nawe usiruhusu uovu ukae katika mahema yako.
15  Ndipo utakapoinua uso wako bila lawama;Utaweza kusimama imara, bila woga.
16  Ndipo utakapoisahau taabu yako;Utaikumbuka kama maji yaliyopita karibu nawe na kwenda zake.
17  Maisha yako yatang’aa kuliko adhuhuri;Hata giza lake litakuwa kama asubuhi.
18  Utakuwa na ujasiri kwa sababu kuna tumaini,Nawe utatazama huku na huku na kulala kwa usalama.
19  Utalala na hakuna yeyote atakayekuogopesha,Na watu wengi watajipendekeza kwako.
20  Lakini macho ya waovu yatadhoofika;Nao hawatapata mahali pa kukimbilia,Na tumaini lao pekee litakuwa kifo.”
8  Kisha Bildadi Mshua akajibu:
2  “Utaendelea kuongea kwa njia hiyo mpaka lini? Maneno ya kinywa chako ni upepo wenye nguvu!
3  Je, Mungu atapotosha haki,Au, je, Mweza-Yote atapotosha uadilifu?
4  Ikiwa watoto wako walimtendea dhambi,Aliwaacha waadhibiwe kwa sababu ya uasi wao;
5  Laiti ungemtumaini MunguNa kumsihi Mweza-Yote upate kibali chake,
6  Na ikiwa kwa kweli ungekuwa safi na mnyoofu,AngekusikilizaNa kukurudisha mahali unapostahili.
7  Na ingawa mwanzo wako ulikuwa mdogo,Wakati wako ujao utakuwa mkubwa.
8  Tafadhali, uliza kizazi kilichotangulia,Na usikilize mambo ambayo baba zao walijifunza.
9  Kwa maana tulizaliwa jana tu, nasi hatujui lolote,Kwa sababu siku zetu duniani ni kivuli.
10  Je, hawatakufundishaNa kukwambia wanayojua?
11  Je, mafunjo yanaweza kusitawi katika eneo lisilo na umajimaji? Je, utete unaweza kusitawi bila maji?
12  Hata kabla haujachanua, kabla haujakatwa,Utakauka kabla ya mmea mwingine wowote.
13  Hivyo ndivyo itakavyokuwa kwa wote wanaomsahau Mungu,Kwa maana tumaini la wanaomkataa Mungu litapotea,
14  Ambao tegemeo lao ni ubatiliNa ambao tumaini lao ni hafifu kama utando wa buibui.
15  Ataegemea nyumba yake, lakini haitaendelea kusimama;Atajaribu kuishikilia, lakini haitadumu.
16  Yeye ni mmea wenye unyevunyevu juani,Na matawi yake huenea shambani.
17  Mizizi yake husokotana katika rundo la mawe;Hutafuta nyumba katikati ya mawe.
18  Lakini anapong’olewa kutoka mahali pake,Mahali hapo patamkana na kusema, ‘Sijawahi kamwe kukuona.’
19  Naam, hivyo ndivyo atakavyotoweka;Kisha wengine watachipuka kutoka mavumbini.
20  Kwa hakika Mungu hatawakataa watu wanaoshika utimilifu;Wala hatawaunga mkono waovu,
21  Kwa maana bado atakijaza kinywa chako kichekoNa midomo yako kelele za shangwe.
22  Wale wanaokuchukia watavishwa aibu,Na hema la waovu halitakuwapo tena.”
30  “Sasa wananicheka—Wanaume wenye umri mdogo kuliko mimi,Ambao baba zao ningekataaKuwaweka pamoja na mbwa waliolinda kondoo wangu.
2  Nguvu za mikono yao zilikuwa na faida gani kwangu? Nguvu zao zimekwisha.
3  Wamedhoofika kwa sababu ya umaskini na njaa;Wanaguguna ardhi iliyokaukaAmbayo ilikuwa tayari imeharibiwa na kuachwa ukiwa.
4  Wanakusanya mmea wenye chumvi kutoka vichakani;Chakula chao ni mizizi ya miretemu.
5  Wanafukuzwa kutoka katika jamii;Watu wanawapigia kelele kama wanavyompigia kelele mwizi.
6  Wanaishi kwenye miteremko ya mabonde,Kwenye mashimo ardhini na katika miamba.
7  Wanalia kwa sauti kutoka vichakaniNa kujikunyata pamoja katikati ya upupu.
8  Kama wana wa watu wapumbavu na wasio na jina,Wamefukuzwa kutoka nchini.
9  Lakini sasa wananidhihaki hata katika nyimbo zao;Nimekuwa kitu cha kudharauliwa nao.
10  Wananichukia na kukaa mbali nami;Hawasiti kunitemea mate usoni.
11  Kwa sababu Mungu amenidhoofisha na kuninyenyekeza,Wanafanya watakavyo mbele zangu.
12  Wanainuka upande wangu wa kulia kama umati;WananikimbizaNa kuweka vizuizi vya maangamizi kwenye njia yangu.
13  Wanaharibu barabara zanguNa kuzidisha msiba wangu,Na hakuna yeyote anayewazuia.
14  Wanakuja kana kwamba wanapita kwenye ufa mpana ukutani;Wanamiminika ndani katikati ya magofu.
15  Hofu inanilemea;Heshima yangu inapeperushwa mbali kama upepo,Na wokovu wangu unatoweka kama wingu.
16  Sasa uhai wangu unatoweka taratibu;Siku za mateso zinashikamana nami.
17  Maumivu yanatoboa mifupa yangu usiku;Na maumivu yanayonitafuna hayaishi kamwe.
18  Kwa nguvu nyingi vazi langu limechakazwa;Hunikaba kama ukosi wa vazi langu.
19  Mungu ameniangusha chini kwenye matope;Nimebaki mavumbi na majivu tu.
20  Ninakulilia unisaidie, lakini hunijibu;Ninasimama, lakini unaniangalia tu.
21  Umenigeukia kwa ukatili;Kwa nguvu zote za mkono wako, unanishambulia.
22  Unaniinua juu na kunipeperusha katika upepo;Kisha unanitupa huku na huku katika dhoruba.
23  Kwa maana ninajua kwamba utanishusha katika kifo,Katika nyumba ambamo watu wote walio hai watakutana.
24  Lakini hakuna yeyote anayeweza kumshambulia mtu anayetaabikaAnapolilia msaada wakati wa msiba.
25  Je, sijawalilia wale ambao wamekabili nyakati ngumu? Je, sijawahuzunikia maskini?
26  Ingawa nilitumaini mema, mabaya yalikuja;Nilitarajia nuru, lakini giza likaja.
27  Msukosuko uliokuwa ndani yangu haukukoma;Siku za mateso zilinikabili.
28  Ninatembeatembea kwa huzuni; hakuna mwangaza wa jua. Ninasimama na kulilia msaada katika kusanyiko.
29  Nimekuwa ndugu ya mbwamwituNa rafiki ya mabinti wa mbuni.
30  Ngozi yangu imekuwa nyeusi na imebambuka;Mifupa yangu inaungua kwa sababu ya joto.
31  Kinubi changu kinatumika kwa ajili ya maombolezo tu,Na zumari yangu kwa ajili ya sauti ya kilio.
16  Ayubu akajibu:
2  “Nimeshasikia mambo mengi kama hayo. Ninyi nyote ni wafariji wasumbufu!
3  Je, maneno yasiyo na maana yana mwisho? Ni nini kinachowachochea kujibu hivi?
4  Mimi pia ningeweza kuzungumza kama ninyi. Ikiwa mngekuwa katika hali yangu,Ningetoa hoja zenye kusadikisha dhidi yenuNa kuwatikisia kichwa changu.
5  Hata hivyo, badala yake, ningewaimarisha kwa maneno ya kinywa changu,Na faraja ya midomo yangu ingewatuliza.
6  Nikiongea, maumivu yangu mwenyewe hayatulii,Nami nikiacha kuongea, maumivu yangu yanapungua kwa kadiri gani?
7  Lakini sasa amenichosha;Ameiangamiza nyumba yangu yote.
8  Pia unanikamata, na wengine wameshuhudia jambo hilo,Hivi kwamba kukonda kwangu kumezidi na kunatoa ushahidi mbele yangu.
9  Hasira yake imenirarua vipandevipande, naye ana chuki kunielekea. Hunisagia meno yake. Adui yangu hunitoboa kwa macho yake.
10  Wamefumbua vinywa vyao wazi dhidi yangu,Nao wameyapiga mashavu yangu kwa dharau;Wanakusanyika kwa wingi dhidi yangu.
11  Mungu hunitia mikononi mwa wavulana,Naye hunitupa kwa nguvu mikononi mwa waovu.
12  Nilikuwa na amani, lakini akanivunjavunja;Alinikamata nyuma shingoni na kunipondaponda;Kisha akanifanya shabaha yake.
13  Wapiga mishale wake wananizunguka;Huzichoma figo zangu bila huruma;Humwaga nyongo yangu ardhini.
14  Hunitoboa tena na tena kama ukuta;Hunishambulia kama shujaa.
15  Nimeshona nguo ya magunia ili kufunika ngozi yangu,Nami nimezika heshima yangu mavumbini.
16  Uso wangu ni mwekundu kwa sababu ya kulia,Na kuna kivuli kizito juu ya kope zangu,
17  Ingawa mikono yangu haijatenda ukatili wowote Na sala yangu ni safi.
18  Ee dunia, usiifunike damu yangu! Acha kilio changu kisiwe na mahali pa kupumzikia!
19  Hata sasa, shahidi wangu yuko mbinguni;Yule anayeweza kunitetea yuko juu.
20  Rafiki zangu wananidhihakiHuku macho yangu yakimwaga machozi nikimlilia Mungu.
21  Acha mtu fulani awe mwamuzi kati ya mwanadamu na Mungu,Kama anavyoweza kuwa mwamuzi kati ya mtu mmoja na mwenzake.
22  Kwa maana miaka iliyobaki ni michache,Nami nitafuata njia ambayo wale wanaoifuata hawarudi.
35  Elihu akaendelea kusema:
2  “Je, unasadiki kabisa kwamba uko sahihi hivi kwamba unasema,‘Mimi ni mwadilifu kuliko Mungu’?
3  Kwa maana unasema, ‘Hilo linakuhusuje? Je, hali yangu ni bora kuliko kama ningetenda dhambi?’
4  Nitakujibu weweNa rafiki zako walio pamoja nawe.
5  Tazama mbinguni uone,Yaangalie mawingu, ambayo yako mbali sana juu yako.
6  Ukitenda dhambi, unamuumizaje? Dhambi zako zikiongezeka, unamwathirije?
7  Ukiwa mwadilifu, unampa nini;Anapokea nini kutoka kwako?
8  Uovu wako unamwathiri tu mwanadamu kama wewe,Na uadilifu wako, binadamu.
9  Watu hulia kwa sauti wanapokandamizwa sana;Wanalia wapate kitulizo kutoka chini ya mamlaka ya wenye nguvu.
10  Lakini hakuna anayeuliza, ‘Yuko wapi Mungu, Muumba wangu Mkuu,Yule anayesababisha nyimbo ziimbwe usiku?’
11  Hutufundisha kuliko wanyama mwitu wa dunia,Naye hutufanya tuwe na hekima kuliko ndege wa angani.
12  Watu hulia kwa sauti, lakini Yeye hajibu,Kwa sababu ya kiburi cha waovu.
13  Kwa kweli Mungu hasikilizi kilio kisicho na maana;Mweza-Yote hakisikilizi.
14  Sembuse wewe unapolalamika kwamba humwoni! Kesi yako iko mbele zake, kwa hiyo unapaswa kumngojea kwa hamu.
15  Kwa maana hajakuadhibu kwa hasira;Wala hajakazia fikira maneno unayosema haraka-haraka bila kufikiri.
16  Ayubu hufumbua kinywa chake wazi kwa ubatili;Huongea maneno mengi bila ujuzi.”
18  Bildadi Mshua akajibu:
2  “Utaendelea kusema maneno haya mpaka lini? Onyesha uelewaji kidogo ili nasi tuseme.
3  Kwa nini tuonwe kama wanyamaNa kuonekana wapumbavu machoni pako?
4  Hata ukijirarua vipandevipande kwa hasira,Je, dunia itaachwa kwa ajili yako,Au mwamba kuhama mahali pake?
5  Naam, nuru ya mwovu itazimwa,Na mwali wa moto wake hautang’aa.
6  Hakika nuru iliyo ndani ya hema lake itakuwa giza,Na taa iliyo juu yake itazimwa.
7  Hatua zenye nguvu zimefupishwa,Na shauri lake mwenyewe litamwangusha.
8  Kwa maana miguu yake itamwongoza kwenye wavu,Naye atatangatanga kwenye kamba za wavu.
9  Mtego utamnasa kisigino;Na kitanzi kitamkamata.
10  Kamba imefichwa ardhini kwa ajili yake,Na mtego uko kwenye kijia chake.
11  Vitisho vinamwogopesha pande zoteNa kumfuatia miguuni pake.
12  Nguvu zake zimepungua,Na msiba utamfanya ayumbeyumbe.
13  Ngozi yake imeliwa;Ugonjwa hatari sana unakula viungo vyake.
14  Ameng’olewa kutoka katika hema lake lililo salamaNa kupelekwa kwa mfalme wa vitisho.
15  Wageni watakaa katika hema lake;Kiberiti kitatawanywa juu ya makao yake.
16  Chini yake, mizizi yake itakauka,Na juu yake, matawi yake yatanyauka.
17  Hakuna atakayemkumbuka duniani,Na jina lake halitajulikana mtaani.
18  Ataondolewa kwenye nuru na kupelekwa gizaniNa kufukuzwa kutoka duniani.
19  Hatakuwa na mtoto wala mzao miongoni mwa watu wake,Wala hakuna atakayebaki katika makao yake.
20  Siku yake itakapofika, watu wa Magharibi watashtuka sanaNa watu wa Mashariki watashikwa na hofu.
21  Hivyo ndivyo inavyokuwa kwa mahema ya mkosajiNa kwa makao ya mtu ambaye hajamjua Mungu.”
17  “Roho yangu imevunjwa, siku zangu zimezimwa;Makaburi yananingojea.
2  Wadhihaki wananizunguka,Na macho yangu yanalazimika kutazama uasi wao.
3  Tafadhali ikubali dhamana yangu, na ukae nayo. Ni nani mwingine atakayenipa mkono wake na kutoa dhamana kwa niaba yangu?
4  Kwa sababu umeficha utambuzi mbali na moyo wao;Ndiyo maana huwakwezi.
5  Huenda akajitolea kushiriki vitu vyake na rafiki zake,Huku macho ya watoto wake yakidhoofika.
6  Amenifanya niwe kitu cha kudharauliwa miongoni mwa mataifa,Hivi kwamba nikawa mtu wanayemtemea mate usoni.
7  Macho yangu yanafifia kwa sababu ya maumivu makali,Na viungo vyangu vyote ni kivuli tu.
8  Watu wanyoofu wananitazama kwa mshangao,Na asiye na hatia anasumbuka kwa sababu ya mtu anayemkataa Mungu.
9  Mwadilifu anaendelea kushikamana na njia yake,Na mwenye mikono safi anazidi kuwa na nguvu.
10  Hata hivyo, nyote mnaweza kuja na kuendelea kunishambulia kwa hoja zenu,Kwa maana sijamwona yeyote mwenye hekima miongoni mwenu.
11  Siku zangu zimekwisha;Mipango yangu, tamaa za moyo wangu, zimevunjwavunjwa.
12  Wanaendelea kufanya usiku uwe mchana,Wakisema, ‘Bila shaka mwangaza unakaribia kwa sababu kuna giza.’
13  Nikisubiri, Kaburi litakuwa makao yangu;Nitakitandaza kitanda changu gizani.
14  Nitaliambia shimo kwa sauti, ‘Wewe ni baba yangu!’ Na mabuu, ‘Ninyi ni mama yangu na dada yangu!’
15  Basi, tumaini langu liko wapi? Ni nani anayeweza kuona tumaini hilo?
16  Litashuka kwenye malango ya Kaburi yenye makomeoTutakaposhuka sote pamoja mavumbini.”
9  Ayubu akajibu:
2  “Kwa kweli ninajua hivyo ndivyo ilivyo. Lakini mwanadamu anayeweza kufa anawezaje kuwa mwadilifu katika kesi na Mungu?
3  Mtu akitaka kubishana Naye,Mtu huyo hawezi kujibu hata swali moja kati ya maswali Yake elfu moja.
4  Yeye ni mwenye hekima moyoni na ana nguvu nyingi sana. Ni nani anayeweza kumpinga na asipate madhara?
5  Yeye huihamisha milima bila yeyote kujua;Huipindua kwa hasira yake.
6  Huitikisa dunia kutoka mahali pake,Hivi kwamba nguzo zake zinatetemeka.
7  Huliamuru jua lisiangazeNaye huziba kabisa nuru ya nyota;
8  Huzitandaza mbingu akiwa peke yake,Naye hukanyaga mawimbi makubwa ya bahari.
9  Aliumba kundi la nyota la Ashi, Kesili, na Kima,Na makundi ya nyota yaliyo katika anga la kusini;
10  Hufanya mambo makuu yasiyochunguzika,Mambo yenye kustaajabisha yasiyoweza kuhesabiwa.
11  Yeye hupita karibu nami, lakini siwezi kumwona;Hupita mbele yangu, lakini siwezi kumtambua.
12  Anapochukua kitu kwa ghafla, ni nani anayeweza kumzuia? Ni nani anayeweza kumuuliza, ‘Unafanya nini?’
13  Mungu hataizuia hasira yake;Hata wanaomsaidia Rahabu watamwinamia.
14  Sembuse ninapomjibuNi lazima nichague maneno yangu kwa uangalifu ili kujadiliana naye!
15  Hata kama singekuwa na kosa, singemjibu. Ningemsihi tu mwamuzi wangu anionyeshe rehema.
16  Nikimwita, je, atanijibu? Siamini kwamba atasikiliza sauti yangu,
17  Kwa maana yeye huniponda kwa dhorubaNaye huzidisha majeraha yangu bila sababu.
18  Haniruhusu nipumue;Huendelea kunijaza mambo machungu.
19  Kama ni nguvu, yeye ndiye mwenye nguvu. Kama ni haki, anauliza: ‘Ni nani anayeweza kunishtaki?’
20  Kama singekuwa na kosa, kinywa changu mwenyewe kingenishutumu;Hata nikishika utimilifu wangu, atanitangaza kuwa mwenye hatia.
21  Hata nikishika utimilifu wangu, sijiamini; Ninakataa maisha haya yangu.
22  Yote ni sawa. Ndiyo sababu ninasema,‘Yeye huwaangamiza wasio na hatia na waovu pia.’
23  Mafuriko ya ghafla yakisababisha kifo ghafla,Ataidhihaki hali ya kukata tamaa ya watu wasio na hatia.
24  Dunia imetiwa mikononi mwa mwovu;Huwafumba macho waamuzi wake. Kama si yeye, ni nani basi?
25  Sasa siku zangu zinakimbia kasi kuliko mkimbiaji;Zinakimbia na kutoweka bila kuona mema.
26  Zinanyiririka kama mashua za matete,Kama tai wanaoshuka kwa ghafla kukamata mawindo yao.
27  Nikisema, ‘Nitasahau malalamiko yangu,Nitabadili hali ya uso wangu na kuwa mchangamfu,’
28  Bado nitaogopa kwa sababu ya maumivu yangu yote,Nami najua hutanipata bila hatia.
29  Nitapatikana na hatia. Basi kwa nini nitaabike bure?
30  Nikioga kwa maji ya theluji inayoyeyuka,Na kunawa mikono yangu kwa sabuni,
31  Wewe utanitumbukiza shimoni,Hivi kwamba hata mavazi yangu mwenyewe yatanichukia.
32  Kwa maana yeye si mwanadamu kama mimi ili nimjibu,Hivi kwamba twende mahakamani pamoja.
33  Hakuna mtu wa kuamua kesi baina yetu wawili,Anayeweza kuwa mwamuzi wetu.
34  Ikiwa angeacha kunipigaNa kuacha kuniogopesha kwa vitisho vyake,
35  Ndipo ningeongea naye bila woga,Kwa sababu sijazoea kuongea kwa woga.
28  “Kuna mahali pa kuchimba fedhaNa mahali pa dhahabu wanayosafisha;
2  Chuma hutolewa ardhini,Na shaba huyeyushwa kutoka katika miamba.
3  Mwanadamu hulishinda giza;Huchunguza kwa kina katika utusitusi na giza,Akitafuta mawe yenye madini.
4  Huzamisha bomba mbali na makao ya watu,Mahali paliposahauliwa, mbali na mahali ambapo watu wanatembea;Wanaume fulani hushuka wakining’inia kwa kamba.
5  Chakula hukua juu ardhini;Lakini chini, kuna msukosuko kama wa moto.
6  Katika mawe hayo kuna yakuti,Na vumbi lake lina dhahabu.
7  Hakuna ndege awindaye anayejua njia ya kufika huko;Jicho la mwewe mweusi halijaiona.
8  Hakuna mnyama yeyote wa mwituni mwenye fahari aliyeikanyaga;Mwanasimba hajazunguka huko.
9  Mwanadamu hugonga mwamba mgumu kwa mkono wake;Huipindua milima kwenye misingi yake.
10  Huchimba mitaro ya maji kwenye mwamba;Macho yake huona kila kitu chenye thamani.
11  Huziba chemchemi za mitoNa kufichua vitu vilivyofichwa.
12  Lakini hekima—inaweza kupatikana wapi,Na kiko wapi chanzo cha uelewaji?
13  Hakuna mwanadamu anayetambua thamani yake,Nayo haiwezi kupatikana katika nchi ya walio hai.
14  Vilindi vya maji vinasema, ‘Haimo ndani yangu!’ Nayo bahari inasema, ‘Haiko pamoja nami!’
15  Haiwezi kununuliwa kwa dhahabu safi;Wala thamani yake haiwezi kupimwa kwa fedha.
16  Haiwezi kununuliwa kwa dhahabu ya OfiriWala kwa madini ya shohamu na yakuti yasiyopatikana kwa urahisi.
17  Dhahabu na kioo haviwezi kulinganishwa nayo;Wala haiwezi kubadilishwa kwa chombo cha dhahabu bora.
18  Marijani na fuwele hazistahili kutajwa,Kwa maana mfuko uliojaa hekima una thamani kuliko mfuko uliojaa lulu.
19  Topazi ya Kushi haiwezi kulinganishwa nayo;Haiwezi kununuliwa hata kwa dhahabu safi.
20  Lakini hekima hutoka wapi,Na kiko wapi chanzo cha uelewaji?
21  Imefichwa kutoka machoni pa kila kiumbe aliye haiNa kufichwa kutoka kwa ndege wa angani.
22  Maangamizi na kifo husema,‘Masikio yetu yamesikia tu habari zake.’
23  Mungu anaelewa njia ya kuipata;Yeye peke yake ndiye anayejua inakokaa,
24  Kwa maana yeye hutazama mpaka kwenye miisho ya dunia,Naye huona kila kitu chini ya mbingu.
25  Alipoupa upepo nguvuNa kuyapima maji,
26  Alipoiwekea mvua sheriaNa njia kwa ajili ya mawingu ya dhoruba yenye ngurumo,
27  Kisha akaiona hekima na kuifafanua;Aliiimarisha na kuijaribu.
28  Naye akamwambia mwanadamu: ‘Tazama! Kumwogopa Yehova—hiyo ndiyo hekima,Na kuepuka uovu ni uelewaji.’”
27  Ayubu akaendelea kuzungumza:
2  “Kwa hakika kama Mungu anavyoishi, ambaye ameninyima haki,Kama Mweza-Yote anavyoishi, ambaye amenitia uchungu,
3  Maadamu pumzi imo ndani yanguNa roho ya Mungu imo ndani ya mianzi ya pua yangu,
4  Midomo yangu haitasema uovu;Wala ulimi wangu hautasema udanganyifu!
5  Ni jambo nisiloweza kamwe kuwazia kuwatangaza ninyi kuwa waadilifu! Mpaka nitakapokufa, sitaukana utimilifu wangu!
6  Nitadumisha uadilifu wangu, nami sitauacha kamwe;Moyo wangu hautanihukumu maadamu ninaishi.
7  Adui yangu na awe kama watu waovu,Wale wanaonishambulia na wawe kama watu wasio waadilifu.
8  Kwa maana mtu anayemkataa Mungu ana tumaini gani anapoangamizwa,Mungu anapoondoa uhai wake?
9  Je, Mungu atasikia kilio chakeTaabu itakapomjia?
10  Au, je, atapendezwa na Mweza-Yote? Je, atamlilia Mungu nyakati zote?
11  Nitawafundisha kuhusu nguvu za Mungu;Sitaficha jambo lolote kumhusu Mweza-Yote.
12  Tazama! Ikiwa ninyi nyote mmeona maono,Kwa nini mazungumzo yenu hayana maana yoyote?
13  Hilo ndilo fungu ambalo Mungu humpa mtu mwovu,Urithi ambao wakandamizaji hupokea kutoka kwa Mweza-Yote.
14  Wanawe wakiwa wengi, watauawa kwa upanga,Na wazao wake hawatakuwa na chakula cha kutosha.
15  Pigo litawazika wazao wake watakaobaki,Na wajane wao hawatawalilia.
16  Hata akikusanya fedha kama mavumbiNa kuhifadhi mavazi bora kama udongo wa mfinyanzi,
17  Hata akiyakusanya,Mwadilifu ndiye atakayeyavaa,Na wanyoofu watagawana fedha zake.
18  Nyumba anayojenga ni dhaifu kama kifuko cha nondo,Kama kibanda kilichojengwa na mlinzi.
19  Ataenda kitandani akiwa tajiri lakini hatakusanya chochote;Atakapofungua macho yake, hakutakuwa na chochote.
20  Hofu humkumba kama mafuriko;Dhoruba humnyakua wakati wa usiku.
21  Upepo wa mashariki utampeperusha, naye atatoweka;Utamfagilia mbali kutoka mahali pake.
22  Utampiga bila hurumaHuku akijaribu bila mafanikio kuzikimbia nguvu zake.
23  Upepo huo humpigia makofiNa kumpigia mluzi kutoka mahali ulipo.
7  “Je, maisha ya mwanadamu anayeweza kufa si kama kazi ya kulazimishwa,Na siku zake kama siku za kibarua?
2  Kama mtumwa, anatamani sana kivuli,Na kama kibarua, anasubiri mshahara wake.
3  Kwa hiyo nimepangiwa miezi ya ubatiliNami nimehesabiwa usiku baada ya usiku wa kuteseka.
4  Ninapolala mimi huuliza, ‘Nitaamka wakati gani?’ Lakini kadiri usiku unavyojikokota, ndivyo ninavyogaagaa hadi alfajiri.
5  Mwili wangu umefunikwa na mabuu na magamba ya uchafu;Ngozi yangu imejaa vigaga na usaha.
6  Siku zangu zinasonga upesi sana kuliko gurudumu la mfumaji,Nazo zinafikia mwisho bila tumaini.
7  Kumbukeni kwamba maisha yangu ni upepo,Kwamba jicho langu halitaona tena kamwe furaha.
8  Jicho linaloniona sasa halitaniona tena;Macho yenu yatanitafuta, lakini nitakuwa nimeenda zangu.
9  Kama wingu linalofifia na kutoweka,Mtu anayeshuka chini Kaburini harudi juu tena.
10  Hatarudi tena katika nyumba yake,Na mahali pake hapatamtambua tena.
11  Kwa hiyo, sitazuia kinywa changu. Nitaongea kwa uchungu wa roho yangu;Nitalalamika katika mateso yangu makali!
12  Je, mimi ni bahari au mnyama mkubwa sana wa baharini,Hivi kwamba uniwekee mlinzi?
13  Ninaposema, ‘Kochi langu litanifariji;Kitanda changu kitasaidia kupunguza mateso yangu,’
14  Kisha unanitisha kwa ndotoNa kuniogopesha kwa maono,
15  Hivi kwamba natamani kusongwa pumzi,Naam, natamani kifo badala ya mwili huu wangu.
16  Ninachukia maisha yangu; sitaki kuendelea kuishi. Niache, kwa maana siku zangu ni kama pumzi.
17  Mwanadamu anayeweza kufa ni nini hivi kwamba umhangaikieNa kumkazia uangalifu?
18  Kwa nini unamkagua kila asubuhiNa kumjaribu kila wakati?
19  Je, hutaacha kunitazamaNa kuniacha peke yangu nipate muda wa kumeza mate?
20  Ikiwa nimetenda dhambi, ninawezaje kukudhuru wewe, Mchunguzaji wa wanadamu? Kwa nini umenifanya niwe shabaha yako? Je, nimekuwa mzigo kwako?
21  Kwa nini husamehi dhambi yanguNa kuachilia kosa langu? Kwa maana hivi punde nitalala mavumbini,Nawe utanitafuta, lakini nitakuwa nimeenda zangu.”
34  Kwa hiyo, Elihu akaendelea kusema:
2  “Sikilizeni maneno yangu, ninyi mlio na hekima;Nisikilizeni, ninyi mnaojua mambo mengi sana.
3  Kwa maana sikio hupima manenoKama ulimi unavyoonja chakula.
4  Acheni tuchanganue wenyewe yaliyo sawa;Acheni tuamue miongoni mwetu yaliyo mema.
5  Kwa maana Ayubu amesema, ‘Sijakosea,Lakini Mungu ameninyima haki.
6  Je, ninaweza kusema uwongo kuhusu hukumu ninayostahili? Kidonda changu hakiponi, ingawa sina kosa.’
7  Ni nani aliye kama Ayubu,Anayekunywa dharau kama maji?
8  Yeye ni rafiki ya watenda dhambiNaye hushirikiana na waovu.
9  Kwa maana amesema, ‘Mwanadamu hafaidikiKwa kujitahidi kumpendeza Mungu.’
10  Kwa hiyo nisikilizeni, ninyi watu wenye uelewaji: Mungu wa kweli hawezi kamwe kuwazia kutenda uovu,Na Mweza-Yote hawezi kamwe kutenda kosa!
11  Kwa maana atamlipa mwanadamu kulingana na matendo yakeNa kumletea matokeo ya njia zake.
12  Kwa hakika, Mungu hatendi uovu;Mweza-Yote hapotoshi haki.
13  Ni nani aliyempa mamlaka ya kusimamia dunia,Na ni nani aliyemweka asimamie ulimwengu mzima?
14  Akiwakazia fikira,Akijikusanyia roho yao na pumzi yao,
15  Wanadamu wote wataangamia pamoja,Nao watarudi mavumbini.
16  Basi ikiwa mna uelewaji, sikilizeni mambo haya;Sikilizeni kwa makini ninayosema.
17  Je, mtu anayechukia haki anapaswa kuongoza,Au je, mtamhukumu mwenye nguvu ambaye ni mwadilifu?
18  Je, mtamwambia mfalme, ‘Wewe hufai kitu,’Au viongozi, ‘Ninyi ni waovu’?
19  Kuna Yule asiyewapendelea wakuuNa ambaye hawapendelei matajiri na kuwapuuza maskini,Kwa maana wote ni kazi ya mikono yake.
20  Wanaweza kufa ghafla, katikati ya usiku;Wanatikisika kwa nguvu na kufa;Hata wenye nguvu huondolewa, lakini si kwa mikono ya wanadamu.
21  Kwa maana macho ya Mungu hutazama njia za mwanadamu,Naye huziona hatua zake zote.
22  Hakuna giza wala kivuli kizitoAmbamo watenda maovu wanaweza kujificha.
23  Kwa maana Mungu hajaweka wakati hususa wa mwanadamu yeyoteKufika mbele zake ili ahukumiwe.
24  Huwapondaponda wenye nguvu bila kuhitaji kufanya uchunguziNa kuwaweka wengine mahali pao.
25  Kwa maana anajua wanayofanya;Huwapindua wakati wa usiku, nao huangamizwa.
26  Huwapiga kwa sababu ya uovu wao,Mahali ambapo watu wote wanaweza kuona,
27  Kwa sababu wameacha kumfuataNao hawaheshimu yoyote kati ya njia zake;
28  Wanasababisha maskini wamlilie,Hivi kwamba anasikia kilio cha wasio na uwezo.
29  Mungu akikaa kimya, ni nani anayeweza kumshutumu? Akiuficha uso wake, ni nani anayeweza kumwona? Iwe ni kwa taifa au mtu mmoja, matokeo ni yaleyale,
30  Ili mtu anayemkataa Mungu asitawaleAu kuwawekea wengine mitego.
31  Je, kuna yeyote anayeweza kumwambia Mungu,‘Nimeadhibiwa, ingawa sijafanya kosa lolote;
32  Nifundishe jambo ambalo nimeshindwa kuona;Ikiwa nimetenda kosa lolote, sitalirudia tena’?
33  Je, akuthawabishe kwa masharti yako wakati unakataa hukumu yake? Amua mwenyewe, si mimi. Basi niambie mambo unayojua vema.
34  Watu wenye uelewaji wataniambia—Mtu yeyote mwenye hekima anayenisikiliza—
35  ‘Ayubu anazungumza bila ujuzi,Na maneno yake hayana ufahamu.’
36  Acha Ayubu ajaribiwe kikamiliKwa sababu majibu yake ni kama ya watu waovu!
37  Anaongeza uasi kwenye dhambi yake;Anapiga makofi kwa dharau mbele yetuNa kusema maneno mengi dhidi ya Mungu wa kweli!”
37  “Kwa sababu hiyo moyo wangu hupigapigaNa kuruka kutoka mahali pake.
2  Sikiliza kwa makini mrindimo wa sauti yakeNa mngurumo unaotoka kinywani mwake.
3  Huuachilia kwa ghafla chini ya mbingu zoteNa kuituma radi yake mpaka kwenye miisho ya dunia.
4  Kisha sauti ya mngurumo husikika;Hunguruma kwa sauti yenye fahari,Naye haizuii radi sauti yake inaposikiwa.
5  Mungu hunguruma kwa sauti yake kwa njia inayostaajabisha;Hufanya mambo makuu ambayo hatuwezi kuelewa.
6  Kwa maana huiambia theluji, ‘Anguka duniani,’Na mvua kubwa, ‘Nyesha kwa nguvu.’
7  Mungu husimamisha shughuli zote za wanadamuIli kila mwanadamu anayeweza kufa ajue kazi Yake.
8  Wanyama wa mwituni huingia katika mapango yaoNa kubaki katika makao yao.
9  Upepo wa dhoruba huvuma kutoka katika chumba chake,Na baridi huletwa na pepo za kaskazini.
10  Kwa pumzi ya Mungu, barafu hutokea,Na maji mengi huganda kabisa.
11  Naam, huyalemea mawingu kwa mvuke;Hutawanya radi yake mawinguni;
12  Huzunguka-zunguka anakoyaelekeza;Hutekeleza chochote anachoamuru juu ya dunia inayokaliwa.
13  Iwe ni adhabu au kwa ajili ya nchiAu kwa ajili ya upendo mshikamanifu, yeye husababisha yatendeke.
14  Sikiliza hili, Ayubu;Tulia na utafakari kwa makini kazi za Mungu zinazostaajabisha.
15  Je, unajua jinsi Mungu anavyoyaongoza mawinguNa jinsi anavyosababisha radi imweke kutoka katika mawingu yake?
16  Je, unajua jinsi mawingu yanavyoelea? Hizi ni kazi zinazostaajabisha za Yule ambaye ni mkamilifu katika ujuzi.
17  Kwa nini mavazi yako yanapata jotoWakati dunia imetulia kwa sababu ya upepo wa kusini?
18  Je, waweza, pamoja naye, kuzitandaza angaZilizo ngumu kama kioo cha chuma?
19  Tuambie tunalopaswa kumwambia;Hatuwezi kumjibu kwa sababu tuko gizani.
20  Je, anapaswa kuambiwa kwamba ninataka kuzungumza? Au kuna yeyote ambaye amesema jambo ambalo lazima ajulishwe?
21  Hata hawawezi kuona nuru,Ingawa inang’aa angani,Mpaka upepo unapopita na kuondoa kabisa mawingu.
22  Fahari inayong’aa kama dhahabu hutoka kaskazini;Utukufu wa Mungu unaogopesha.
23  Hatuwezi kumwelewa Mweza-Yote;Ana nguvu nyingi,Na hapotoshi kamwe haki na uadilifu wake mwingi.
24  Kwa hiyo watu wanapaswa kumwogopa. Kwa sababu yeye hampendi yeyote anayefikiri ana hekima.”
23  Ayubu akajibu:
2  “Hata leo nitalalamika kwa ukaidi;Nimeishiwa na nguvu kwa sababu ya kulia kwa uchungu.
3  Laiti ningejua mahali ninapoweza kumpata Mungu! Ningeenda mahali anapoishi.
4  Ningepeleka kesi yangu mbele zakeNa kujaza hoja za kujitetea kinywani mwangu;
5  Ningefahamu jinsi ambavyo angenijibuNa kutilia maanani anayoniambia.
6  Je, angepambana nami kwa nguvu zake nyingi? Hapana, bila shaka angenisikiliza.
7  Huko mtu mnyoofu angenyoosha mambo pamoja naye,Na Mwamuzi wangu angefutilia mbali mashtaka yangu milele.
8  Lakini nikienda mashariki, hayuko huko;Na nikirudi, simpati.
9  Anapofanya kazi upande wa kushoto, siwezi kumwona;Kisha anageuka upande wa kulia, lakini bado simwoni.
10  Lakini anajua kijia ninachofuata. Baada ya kunijaribu, nitatoka nikiwa kama dhahabu safi.
11  Miguu yangu imefuata nyayo zake kwa ukaribu;Nimefuata njia yake bila kukengeuka.
12  Sijaacha amri ya midomo yake. Nimeyathamini maneno yake kama hazina hata kuliko nilivyoamriwa.
13  Anapokusudia, ni nani anayeweza kumpinga? Anapotaka kufanya jambo, yeye hulifanya.
14  Kwa maana atatenda kwa ukamili aliyokusudia kwa ajili yangu,Naye ana mambo mengi kama hayo akibani.
15  Ndiyo sababu nina wasiwasi kwa sababu yake;Ninapomfikiria, hofu yangu inaongezeka.
16  Mungu amenifanya nihofu,Na Mweza-Yote amenitia woga.
17  Lakini bado sijanyamazishwa na gizaWala utusitusi uliofunika uso wangu.
42  Kisha Ayubu akamjibu Yehova:
2  “Sasa ninajua kwamba unaweza kufanya mambo yoteNa kwamba hakuna jambo lolote unalokusudia lisilowezekana kwako.
3  Ulisema, ‘Ni nani huyu anayepotosha mashauri yangu bila ujuzi?’ Kwa hiyo nikazungumza, lakini sikuwa na uelewajiKuhusu mambo yanayonistaajabisha sana, ambayo siyajui.
4  Ulisema, ‘Tafadhali sikiliza, nami nitaongea. Nitakuuliza maswali, nawe unijibu.’
5  Masikio yangu yamesikia habari zako,Lakini sasa ninakuona kwa macho yangu.
6  Ndiyo sababu ninabatilisha niliyosema,Nami ninatubu katika mavumbi na majivu.”
7  Baada ya Yehova kumwambia Ayubu maneno hayo, Yehova akamwambia Elifazi Mtemani: “Hasira yangu inawaka dhidi yako na rafiki zako wawili, kwa sababu hamkusema ukweli kunihusu kama alivyofanya mtumishi wangu Ayubu.
8  Sasa chukueni ng’ombe dume saba na kondoo dume saba kisha mwende kwa mtumishi wangu Ayubu, na mtoe dhabihu ya kuteketezwa kwa ajili yenu. Na mtumishi wangu Ayubu atasali kwa ajili yenu. Kwa hakika nitakubali ombi lake nami sitawatendea kulingana na upumbavu wenu, kwa sababu hamkusema ukweli kunihusu kama alivyofanya mtumishi wangu Ayubu.”
9  Kwa hiyo Elifazi Mtemani, Bildadi Mshua, na Sofari Mnaamathi wakaenda na kufanya kama Yehova alivyowaambia. Kisha Yehova akakubali sala ya Ayubu.
10  Baada ya Ayubu kusali kwa ajili ya rafiki zake, Yehova akamwondolea Ayubu dhiki na kumrudishia ufanisi wake. Yehova akampa maradufu ya vitu alivyokuwa navyo awali.
11  Ndugu na dada zake wote pamoja na rafiki zake wote wa zamani wakaja kwake na kula pamoja naye nyumbani mwake. Wakampa pole na kumfariji kwa sababu ya mateso yote ambayo Yehova alikuwa ameruhusu yampate. Kila mmoja wao akampa kipande cha fedha na pete ya dhahabu.
12  Kwa hiyo, Yehova alibariki sehemu ya mwisho ya maisha ya Ayubu kuliko ya kwanza, na Ayubu akawa na kondoo 14,000, ngamia 6,000, ng’ombe 2,000, na punda jike 1,000.
13  Akapata pia wana wengine saba na mabinti wengine watatu.
14  Akamwita binti yake wa kwanza Yemima, wa pili Kezia, na wa tatu Kereni-hapuku.
15  Katika nchi yote hapakuwa na wanawake warembo kama mabinti wa Ayubu, na baba yao aliwapa urithi pamoja na ndugu zao.
16  Baada ya hayo Ayubu aliishi miaka 140, akawaona watoto wake na wajukuu wake—vizazi vinne.
17  Mwishowe Ayubu akafa, baada ya kuishi maisha marefu na yenye kuridhisha.
22  Elifazi Mtemani akajibu:
2  “Je, mwanadamu anaweza kuwa na faida kwa Mungu? Je, mtu yeyote mwenye ufahamu anaweza kuwa na faida kwake?
3  Je, Mweza-Yote anajali kwamba wewe ni mwadilifu,Au je, anapata faida yoyote kwa sababu unafuata njia ya utimilifu?
4  Je, atakuadhibuNa kukushtaki kwa sababu unamheshimu?
5  Je, si kwa sababu uovu wako mwenyewe ni mkubwa sanaNa makosa yako hayana mwisho?
6  Kwa maana unachukua dhamana kutoka kwa ndugu zako bila sababu,Nawe unawavua watu mavazi yao na kuwaacha uchi.
7  Humpi aliyechoka maji ya kunywa,Nawe unamnyima chakula mwenye njaa.
8  Nchi ni ya mtu mwenye nguvu,Na anayependelewa huishi ndani yake.
9  Lakini uliwafukuza wajane mikono mitupu,Nawe uliiponda mikono ya mayatima.
10  Ndiyo sababu umezungukwa na mitego,Na vitisho vya ghafla vinakuogopesha;
11  Ndiyo sababu kuna giza sana hivi kwamba huwezi kuona,Na mafuriko ya maji yamekufunika.
12  Je, Mungu hayuko katika vilele vya mbinguni? Na tazama jinsi nyota zote zilivyo juu sana.
13  Lakini umesema: ‘Kwa kweli Mungu anajua nini? Je, anaweza kuhukumu katika giza zito?
14  Mawingu humfunika hivi kwamba haoniAnapotembea huku na kule kwenye duara ya mbingu.’
15  Je, utafuata kijia cha kaleAmbacho watu waovu wamefuata,
16  Watu ambao waliangamizwa kabla ya wakati wao,Ambao msingi wao ulifagiliwa na mafuriko?
17  Walikuwa wakimwambia Mungu wa kweli: ‘Achana nasi!’ Na ‘Mweza-Yote anaweza kutufanya nini?’
18  Lakini, Yeye ndiye aliyezijaza nyumba zao vitu vizuri. (Sina mawazo maovu kama hayo.)
19  Waadilifu wataona hilo na kushangilia,Na wasio na hatia watawadhihaki na kusema:
20  ‘Wapinzani wetu wameangamizwa,Na moto utateketeza mabaki yao.’
21  Mjue Yeye, nawe utakuwa na amani;Kisha mambo mema yatakujia.
22  Kubali sheria inayotoka katika kinywa chake,Na uyaweke maneno yake moyoni mwako.
23  Ukimrudia Mweza-Yote, utarudishiwa hali njema;Ukiondoa uovu katika hema lako,
24  Ukitupa dhahabu yako mavumbiniNa dhahabu ya Ofiri kwenye miamba ya mabondeni,
25  Ndipo Mweza-Yote atakapokuwa dhahabu yako,Naye atakuwa fedha yako iliyo bora kabisa.
26  Kwa maana ndipo utakapopendezwa na Mweza-Yote,Nawe utauinua uso wako kumwelekea Mungu.
27  Utamsihi, naye atakusikiliza;Nawe utatimiza nadhiri zako.
28  Jambo lolote utakaloamua kufanya litafanikiwa,Na nuru itaangaza kwenye kijia chako.
29  Kwa maana utaaibishwa ukiongea kwa kiburi,Lakini atawaokoa wanyenyekevu.
30  Atawaokoa watu wasio na hatia;Kwa hiyo ikiwa mikono yako ni safi, hakika utaokolewa.”
38  Kisha Yehova akamjibu Ayubu kutoka katika dhoruba ya upepo:
2  “Ni nani huyu anayepotosha mashauri yanguNa kuzungumza bila ujuzi?
3  Tafadhali, jitayarishe kama mwanamume;Nitakuuliza maswali, nawe unijibu.
4  Ulikuwa wapi nilipoweka misingi ya dunia? Niambie, ikiwa unafikiri unaelewa.
5  Ni nani aliyeweka vipimo vyake, ikiwa unajua,Au ni nani aliyenyoosha kamba ya kupimia juu yake?
6  Nguzo zake zilizamishwa ndani ya nini,Au ni nani aliyeweka jiwe lake la pembeni,
7  Nyota za asubuhi zilipopaza kelele pamoja kwa shangwe,Na wana wote wa Mungu wakaanza kushangilia kwa sauti?
8  Na ni nani aliyeizuia bahari nyuma ya milangoIlipotoka kwa nguvu katika tumbo la uzazi,
9  Nilipoivalisha mawinguNa kuifunika kwa giza zito,
10  Nilipoiwekea mpaka wanguNa kuweka makomeo yake na milango yake mahali pake,
11  Nami nikaiambia, ‘Unaweza kufika hapa, lakini usipite hapa;Hapa ndipo mawimbi yako ya kifahari yatakapokomea’?
12  Je, umewahi kuiamuru asubuhiAu kuyafanya mapambazuko yajue mahali pake,
13  Ili yaenee mpaka kwenye miisho ya duniaNa kuwakung’uta waovu kutoka humo?
14  Dunia hubadilika kama udongo wa mfinyanzi utiwapo muhuri,Na vitu vilivyomo hung’aa kama mapambo ya vazi.
15  Lakini waovu hunyimwa nuru yao,Na mkono wao ulioinuliwa huvunjwa.
16  Je, umeshuka chini kwenye chemchemi za bahariAu kuchunguza vilindi vya maji?
17  Je, umeonyeshwa malango ya kifo,Au umeona malango ya giza zito?
18  Je, umeelewa upana mkubwa sana wa dunia? Niambie, ikiwa unajua haya yote.
19  Nuru hukaa upande gani? Na makao ya giza yako wapi,
20  Ili ulipeleke katika eneo lakeNa kuelewa vijia vinavyoelekea nyumbani kwake?
21  Je, unajua hayo kwa sababu ulikuwa tayari umezaliwaNa idadi ya miaka yako ni mingi?
22  Je, umeingia kwenye maghala ya theluji,Au umeyaona maghala ya mvua ya mawe,
23  Ambayo nimeyahifadhi kwa ajili ya wakati wa taabu,Kwa ajili ya siku ya mapigano na vita?
24  Nuru hutawanywa kutoka upande gani,Na upepo wa mashariki huvuma duniani kutoka wapi?
25  Ni nani amechimba mtaro kwa ajili ya mafurikoNa kutengeneza kijia kwa ajili ya mawingu ya dhoruba yenye ngurumo,
26  Na kuifanya mvua inyeshe mahali ambapo watu hawaishi,Nyikani ambako hakuna wanadamu,
27  Ili kutosheleza maeneo yaliyoharibiwa yenye ukiwaNa kufanya majani yachipuke?
28  Je, mvua ina baba,Au ni nani baba ya matone ya umande?
29  Barafu ilitoka kwenye tumbo la uzazi la nani,Na ni nani aliyeizaa theluji ya mbinguni
30  Maji yanapofunikwa kana kwamba na jiwe,Na sehemu ya juu ya vilindi vya maji inapoganda kabisa?
31  Je, unaweza kufunga kamba za kundi la nyota la KimaAu kufungua kamba za kundi la nyota la Kesili?
32  Je, unaweza kuliongoza nje kundi la nyota katika majira yakeAu kulielekeza kundi la nyota la Ashi pamoja na wanawe?
33  Je, unajua sheria zinazoongoza mbingu,Au unaweza kutumia mamlaka ya sheria hizo duniani?
34  Je, unaweza kuinua sauti yako mpaka mawinguniIli kusababisha mafuriko ya maji yakufunike?
35  Je, unaweza kuutuma umeme wa radi? Je, utakuja na kukwambia, ‘Niko hapa!’?
36  Ni nani aliyeweka hekima mawinguniAu kuyapa uelewaji matukio ya angani?
37  Ni nani aliye na hekima ya kutosha kuhesabu mawingu,Au ni nani anayeweza kuinamisha mitungi ya maji ya mbinguni
38  Mavumbi yanapomiminika na kugandamanaNa mabonge ya udongo yanaposhikamana?
39  Je, unaweza kumwindia simba mawindoAu kutosheleza hamu ya chakula ya wanasimba
40  Wanapojikunyata katika maficho yaoAu wanaponyemelea mapangoni mwao?
41  Ni nani anayemtayarishia chakula kunguruMakinda wake wanapomlilia Mungu wakiomba msaadaNa kutangatanga kwa sababu hawana chakula?
32  Basi wanaume hao watatu wakaacha kumjibu Ayubu, kwa sababu alisadiki kwamba yeye ni mwadilifu.
2  Lakini Elihu mwana wa Barakeli, kutoka Buzi, wa ukoo wa Ramu, akakasirika sana. Hasira yake iliwaka dhidi ya Ayubu kwa sababu alijaribu kujithibitisha mwenyewe kuwa mwadilifu badala ya Mungu.
3  Pia, aliwakasirikia vikali marafiki watatu wa Ayubu kwa sababu walishindwa kujibu lakini walikuwa wamemtangaza Mungu kuwa mwovu.
4  Elihu alikuwa amesubiri kumjibu Ayubu, kwa sababu walikuwa na umri mkubwa kuliko yeye.
5  Elihu alipoona kwamba wanaume hao watatu hawakuwa na jambo la kusema, aliwaka hasira.
6  Kwa hiyo Elihu mwana wa Barakeli, kutoka Buzi, akaanza kuzungumza, akasema: “Mimi ni kijanaLakini ninyi ni wazee. Kwa hiyo kwa heshima nilijizuia,Nami sikuthubutu kuwaambia ninayojua.
7  Niliwaza, ‘Acha umri uzungumze,Na acha wingi wa miaka utangaze hekima.’
8  Lakini ni roho iliyo ndani ya watu,Pumzi ya Mweza-Yote, inayowapa uelewaji.
9  Umri peke yake haumfanyi mtu awe na hekima,Wala si wazee peke yao wanaoelewa yaliyo sawa.
10  Kwa hiyo ninasema, ‘Nisikilizeni,Nami pia nitawaambia ninayojua.’
11  Tazameni! Nimesubiri maneno yenu;Niliendelea kusikiliza hoja zenuMlipokuwa mkitafuta mambo ya kusema.
12  Niliwasikiliza kwa makini,Lakini hakuna yeyote miongoni mwenu aliyeweza kuthibitisha kwamba Ayubu amekoseaWala kujibu hoja zake.
13  Kwa hiyo msiseme, ‘Tumepata hekima;Mungu ndiye anayempinga, si mwanadamu.’
14  Ayubu hakuelekeza maneno yake kwangu,Kwa hiyo sitamjibu kwa kutumia hoja zenu.
15  Wamefadhaika, hawana mambo zaidi ya kusema;Wameishiwa na maneno.
16  Nimesubiri, lakini hawaendelei kuzungumza;Wamesimama pale tu, hawana majibu zaidi.
17  Basi, mimi pia nitajibu;Mimi pia nitasema ninayojua,
18  Kwa maana nina mengi ya kusema;Roho iliyo ndani yangu inanishurutisha.
19  Matumbo yangu ni kama divai isiyo na mahali pa kutokea,Kama viriba vipya vya divai vinavyokaribia kupasuka.
20  Acha nizungumze ili nipate kitulizo! Nitafungua midomo yangu na kujibu.
21  Sitampendelea yeyote;Wala kumsifusifu mwanadamu yeyote,
22  Kwa maana sijui kusifusifu;Nikifanya hivyo, Muumba wangu ataniangamiza.
6  Kisha Ayubu akajibu:
2  “Laiti maumivu yangu makali yangepimwa kikamiliNa kuwekwa kwenye mizani pamoja na msiba wangu!
3  Kwa maana sasa ni mazito kuliko mchanga wa bahari. Ndiyo sababu maneno yangu yamekuwa mazungumzo ya ovyoovyo.
4  Kwa maana mishale ya Mweza-Yote imenichoma,Na roho yangu inakunywa sumu yake;Vitisho vya Mungu vinaniandama.
5  Je, punda mwitu atalia akiwa na majani,Au ng’ombe dume atalia akiwa na chakula?
6  Je, chakula kisicho na ladha huliwa bila chumvi,Au maji ya mholi yana ladha?
7  Nimekataa kugusa vitu vya aina hiyo. Ni kama uchafu katika chakula changu.
8  Laiti ombi langu lingejibiwaNa laiti Mungu angenipa ninachotamani!
9  Kwamba Mungu angekuwa tayari kunipondaponda,Na kwamba angeunyoosha mkono wake na kuniangamiza!
10  Kwa maana hata hilo lingenifariji;Ningeruka kwa shangwe licha ya maumivu yangu yasiyokwisha,Kwa maana sijayakana maneno ya Aliye Mtakatifu.
11  Je, nina nguvu za kuendelea kungoja? Na ni mwisho gani unaonisubiri, hivi kwamba niendelee kuishi?
12  Je, nguvu zangu ni kama za mwamba? Au mwili wangu umetengenezwa kwa shaba?
13  Je, kuna njia yoyote ninayoweza kujisaidia mwenyeweWakati nimenyang’anywa njia zangu zote za kujitegemeza?
14  Yeyote anayekataa kumtendea mwanadamu mwenzake kwa upendo mshikamanifuAtaacha kumwogopa Mweza-Yote.
15  Ndugu zangu wenyewe wamekuwa na hila kama kijito cha majira ya baridi kali,Kama maji ya vijito vya majira ya baridi kali yanayokauka.
16  Vimekuwa vyeusi kwa sababu ya barafu,Na theluji inayoyeyuka imejificha ndani yake.
17  Lakini katika majira ya kiangazi vinakauka na kutoweka;Joto linapoongezeka, vinakauka.
18  Mikondo yake hugeuka;Navyo huelekea jangwani na kutoweka.
19  Misafara ya Tema huvitafuta;Wasafiri kutoka Sheba huvingojea.
20  Wameaibika kwa sababu hawakupata walichotumaini;Wanafika hapo na kukata tamaa tu.
21  Hivyo ndivyo mlivyo kwangu mimi;Mmeona mateso ya msiba wangu, nanyi mnaogopa.
22  Je, nimewaambia, ‘Nipeni kitu fulani,’Au kuwaomba zawadi yoyote kutoka katika mali zenu?
23  Je, nimeomba niokolewe kutoka mikononi mwa aduiAu niokolewe kutoka kwa wakandamizaji?
24  Nifundisheni, nami nitanyamaza;Nisaidieni kuelewa kosa langu.
25  Maneno ya unyoofu hayaumizi! Lakini karipio lenu lina faida gani?
26  Je, mnapanga njama ya kukosoa maneno yangu,Maneno ya mtu aliyekata tamaa, yanayopeperushwa mbali na upepo?
27  Ninyi hata mngeweza kupiga kura kwa ajili ya yatimaNa kumuuza rafiki yenu!
28  Basi sasa geukeni mnitazame,Kwa maana siwezi kusema uwongo mbele yenu.
29  Fikirieni tena, tafadhali—msinielewe vibaya—Naam, fikirieni tena, kwa maana mimi bado ni mwadilifu.
30  Je, ulimi wangu unasema jambo lisilo la haki? Je, mdomo wangu hautambui kwamba kuna jambo ambalo si sawa?
31  “Nimefanya agano na macho yangu. Basi ninawezaje kumtazama bikira kwa njia isiyofaa?
2  Basi, nitapata fungu gani kutoka kwa Mungu aliye juu,Urithi gani kutoka kwa Mweza-Yote aliye juu?
3  Je, msiba haumngojei mkosajiNa maafa wale wanaofanya mambo yanayodhuru?
4  Je, yeye haoni njia zanguNa kuhesabu hatua zangu zote?
5  Je, nimewahi kutembea katika njia isiyo ya kweli? Je, mguu wangu umekimbilia udanganyifu?
6  Mungu na anipime kwa mizani sahihi;Ndipo atakapotambua utimilifu wangu.
7  Hatua zangu zikikengeuka kutoka kwenye njiaAu ikiwa moyo wangu umefuata macho yanguAu ikiwa mikono yangu imechafuliwa,
8  Basi acha nipande mbegu na mtu mwingine ale,Na acha mimea ninayopanda ing’olewe.
9  Ikiwa moyo wangu umeshawishiwa na mwanamkeNami nimenyemelea katika mlango wa jirani yangu,
10  Basi acha mke wangu amsagie nafaka mwanamume mwingine,Na acha wanaume wengine wafanye ngono naye.
11  Kwa maana hilo lingekuwa tendo la aibu,Kosa linalostahili adhabu kutoka kwa waamuzi.
12  Ungekuwa moto unaoteketeza na kuangamiza,Unaoteketeza hata mizizi ya mazao yangu yote.
13  Ikiwa niliwanyima haki watumishi wangu wa kiume na wa kikeWalipokuwa na malalamiko dhidi yangu,
14  Nitafanya nini Mungu akinikabili? Nitamjibu nini akinifanya niwajibike?
15  Je, Yule aliyeniumba tumboni mwa mama yangu hakuwaumba wao pia? Je, si Ndiye aliyetuumba sisi kabla hatujazaliwa?
16  Ikiwa nilikataa kuwapa maskini walichotamaniAu ikiwa niliyahuzunisha macho ya mjane;
17  Ikiwa nilikula chakula changu peke yanguBila kuwagawia mayatima;
18  (Kwa maana tangu nilipokuwa kijana, nimemlea yatima kana kwamba mimi ni baba yake,Nami nimekuwa kiongozi wa mjane tangu utotoni.)
19  Ikiwa nilimwona yeyote akiangamia kwa kukosa mavaziAu maskini asiye na chochote cha kujifunika;
20  Ikiwa hakunibarikiAlipokuwa akijipasha joto kwa manyoya ya kondoo wangu;
21  Ikiwa nilitikisa ngumi yangu na kumtisha yatimaAlipohitaji msaada wangu kwenye lango la jiji;
22  Basi acha mkono wangu ung’oke kutoka begani mwangu,Na acha mkono wangu uvunjwe kwenye kiwiko chake.
23  Kwa maana niliogopa sana msiba kutoka kwa Mungu,Nami sikuweza kustahimili adhama yake.
24  Ikiwa nilifanya dhahabu kuwa tumaini languAu kuiambia dhahabu bora, ‘Wewe ni mlinzi wangu!’
25  Ikiwa shangwe yangu ilikuwa utajiri wangu mwingiKwa sababu ya mali nyingi nilizokusanya;
26  Ikiwa niliona jua liking’aaAu mwezi ukizunguka kwa fahari yake;
27  Na moyo wangu ukashawishiwa kwa siri,Na kinywa changu kikabusu mkono wangu nikiviabudu;
28  Basi hilo ni kosa linalostahili adhabu kutoka kwa waamuzi,Kwa maana nitakuwa nimemkana Mungu wa kweli aliye juu.
29  Je, nimewahi kushangilia kuangamizwa kwa adui yanguAu kumcheka kwa sababu amepatwa na uovu?
30  Sikuruhusu kamwe kinywa changu kitende dhambiKwa kuapa kwamba afe.
31  Je, watu wa hema langu hawajauliza,‘Ni nani anayeweza kumpata mtu ambaye hajashibishwa na chakula chake?’
32  Hakuna mgeni aliyelazimika kulala nje usiku;Nilimfungulia milango msafiri.
33  Je, nimewahi kujaribu kufunika dhambi zangu, kama watu wengine,Kwa kuficha uovu wangu katika mfuko wa vazi langu?
34  Je, nimewahi kuogopa umati utakavyotenda,Au kutishwa na dharau za familia nyingine,Na hivyo kukaa kimya na kuogopa kutoka nje?
35  Laiti mtu fulani angenisikiliza! Ningeweka sahihi ya jina langu kwenye mambo niliyosema! Mweza-Yote na anijibu! Laiti mshtaki wangu angeandika mashtaka yangu kwenye hati!
36  Ningeibebea begani mwangu,Nami ningeifunga kama taji kuzunguka kichwa changu.
37  Ningempa habari kuhusu kila hatua niliyopiga;Ningemfikia kwa ujasiri, kama kiongozi.
38  Ikiwa ardhi yangu mwenyewe ingetoa kilio dhidi yanguNa mitaro yake ingelia pamoja;
39  Ikiwa nimekula mazao yake bila kulipa,Au ikiwa nimewakatisha tamaa wamiliki wake;
40  Basi miiba ichipuke kwa ajili yangu badala ya nganoNa magugu yenye harufu mbaya badala ya shayiri.” Maneno ya Ayubu yanaishia hapa.
21  Ayubu akajibu:
2  “Sikilizeni kwa makini ninayosema;Na hii iwe faraja mnayonipa.
3  Nivumilieni ninapozungumza;Nikimaliza kuzungumza, mnaweza kunidhihaki.
4  Je, ninamlalamikia mwanadamu? Ikiwa ndivyo, je, nisingekosa subira?
5  Niangalieni na kunikodolea macho kwa mshangao;Funikeni kinywa chenu kwa mkono wenu.
6  Ninapofikiria jambo hilo, nashikwa na wasiwasi,Na mwili wangu wote unatetemeka.
7  Kwa nini waovu wanaendelea kuishi,Wanazeeka, na kutajirika?
8  Huwaona watoto wao sikuzote,Nao huendelea kuishi na kuwaona wazao wao.
9  Nyumba zao zina usalama, hawana hofu yoyote,Na Mungu hawaadhibu kwa fimbo yake.
10  Ng’ombe dume wao hawashindwi kuzalisha;Ng’ombe wao huzaa na mimba haziharibiki.
11  Wavulana wao hukimbia nje kama kondoo,Na watoto wao hurukaruka huku na huku.
12  Wao huimba kwa tari na kinubiNa kushangilia wanaposikia sauti ya zumari.
13  Huishi siku zao wakiwa wameridhikaNao hushuka kwa amani Kaburini.
14  Lakini wanamwambia Mungu wa kweli, ‘Tuache! Hatutamani kuzijua njia zako.
15  Mweza-Yote ni nani ili tumtumikie? Tutapata faida gani tukimfahamu?’
16  Lakini ninajua kwamba hawaudhibiti ufanisi wao wenyewe. Mawazo ya waovu yako mbali nami.
17  Ni mara ngapi taa ya waovu huzimwa? Ni mara ngapi wanapopatwa na msiba? Ni mara ngapi Mungu huwaangamiza kwa hasira yake?
18  Je, kuna wakati wowote wanapopeperushwa na upepo kama majani makavuNa kama makapi yanayopeperushwa mbali na upepo wa dhoruba?
19  Mungu atawawekea watoto wa mtu mwovu adhabu ya mtu huyo. Lakini Mungu na amlipe ili apate kujua hilo.
20  Macho yake mwenyewe na yaone maangamizi yake,Na anywe mwenyewe ghadhabu ya Mweza-Yote.
21  Kwa maana, kwa nini ahangaikie kitakachoipata nyumba yake baada ya kifo chakeIkiwa idadi ya miezi yake imepunguzwa?
22  Je, kuna yeyote anayeweza kumfundisha Mungu ujuzi,Wakati Yeye ndiye anayewahukumu hata walio juu zaidi?
23  Kuna mtu anayekufa akiwa na nguvu zake zoteAkiwa amestarehe kabisa na bila mahangaiko,
24  Wakati mapaja yake yamenenepa kwa mafutaNa mifupa yake ikiwa na nguvu.
25  Lakini mtu mwingine hufa akiwa ametaabika sana,Akiwa hajaonja kamwe vitu vyema.
26  Wote watalala mavumbini,Na mabuu yatawafunika wote wawili.
27  Tazama! Ninajua vizuri mambo mnayofikiriaNa njama mnazopanga ili kunidhuru.
28  Kwa maana mnasema, ‘Iko wapi nyumba ya yule mtu maarufu,Na liko wapi hema alimoishi yule mtu mwovu?’
29  Je, hamjawauliza wasafiri? Je, hamchunguzi kwa makini mambo waliyoona,
30  Kwamba mtu mwovu huokolewa katika siku ya msibaNa kuokolewa katika siku ya ghadhabu?
31  Ni nani atakayemuuliza kuhusu njia yake,Na ni nani atakayemlipa kwa sababu ya mambo aliyotenda?
32  Anapopelekwa kaburini,Kaburi lake litalindwa.
33  Mabonge ya udongo wa bondeni yatakuwa matamu kwake,Na wanadamu wote humfuataKama idadi isiyohesabika ya waliomtangulia.
34  Basi kwa nini mnipe faraja isiyo na maana? Majibu yenu hayana lolote isipokuwa udanganyifu!”
25  Bildadi Mshua akajibu:
2  “Utawala na uwezo wenye kutisha ni wake;Yeye huimarisha amani mbinguni.
3  Je, majeshi yake yanaweza kuhesabiwa? Ni nani asiyeangaziwa na nuru yake?
4  Basi mwanadamu anayeweza kufa anawezaje kuwa mwadilifu mbele za Mungu,Au mtu aliyezaliwa na mwanamke anawezaje kuwa bila hatia?
5  Hata mwezi si mwangavuNa nyota si safi machoni pake,
6  Sembuse mwanadamu anayeweza kufa ambaye ni buu,Na binadamu ambaye ni mnyoo!”
13  “Naam, jicho langu limeona hayo yote,Sikio langu limesikia na kuyaelewa.
2  Mnayojua, mimi pia nayajua;Mimi si duni kwenu.
3  Lakini mimi, ni afadhali nizungumze na Mweza-Yote mwenyewe;Ninatamani kujitetea mbele za Mungu.
4  Lakini ninyi mnanipaka uwongo;Ninyi nyote ni matabibu wasiofaa kitu.
5  Laiti mngenyamaza kabisa,Mngeonekana kuwa wenye hekima.
6  Tafadhali, sikilizeni hoja zangu,Na msikilize ninapojitetea kwa midomo yangu.
7  Je, mtasema mambo yasiyo ya haki kwa niaba ya Mungu,Na je, mtazungumza kwa udanganyifu kwa ajili yake?
8  Je, mtamuunga mkono,Je, mtajaribu kumtetea Mungu wa kweli?
9  Je, mambo yatawaendea vyema akiwachunguza? Je, mtamdanganya kama mnavyomdanganya mwanadamu anayeweza kufa?
10  Kwa hakika atawakemeaMkijaribu kwa siri kuonyesha upendeleo.
11  Je, adhama yake mwenyewe haitawaogopeshaNa hofu yake haitawaangukia?
12  Misemo yenu ya hekima ni methali za majivu;Kujitetea kwenu ni hafifu kama ngome za udongo.
13  Nyamazeni mbele yangu, ili niongee. Kisha na yanipate yatakayonipata!
14  Kwa nini ninajihatarishaNa kubeba uhai wangu mikononi mwangu?
15  Hata akiniua, bado nitangoja;Nitajitetea mbele zake.
16  Ndipo atakapokuwa wokovu wangu,Kwa maana hakuna mtu aliyemkataa Mungu anayeweza kuja mbele zake.
17  Sikilizeni kwa makini neno langu;Sikilizeni tangazo langu.
18  Sasa tazameni, nimetayarisha kesi yangu;Najua sina kosa.
19  Ni nani atakayepambana nami? Nitakufa, ikiwa nitanyamaza!
20  Ee Mungu, nifanyie mambo mawili tu,Ili nisijifiche kutoka mbele zako:
21  Ondoa mkono wako mzito uwe mbali nami,Nawe usiache hofu yangu kukuelekea initishe.
22  Niite nami nitakujibu,Au acha nizungumze, nawe unijibu.
23  Nimefanya makosa na dhambi gani? Nifunulie kosa langu na dhambi yangu.
24  Kwa nini unauficha uso wakoNa kuniona kuwa adui yako?
25  Je, utajaribu kulitisha jani linalopeperushwa na upepoAu kuyakimbiza majani makavu?
26  Kwa maana unaendelea kuandika mashtaka makali dhidi yangu,Nawe unanifanya niwajibike kwa sababu ya dhambi nilizofanya nilipokuwa kijana.
27  Umeitia miguu yangu katika mikatale,Unavichunguza kwa makini vijia vyangu vyote,Nawe unafuata kila wayo wa mguu wangu.
28  Kwa hiyo mwanadamu huoza kama kitu kilichooza,Kama vazi lililoliwa na nondo.
14  “Mwanadamu anayezaliwa na mwanamke,Maisha yake ni mafupi na yamejaa taabu.
2  Huchanua kama ua na kisha hunyauka; Hukimbia kama kivuli na kutoweka.
3  Naam, umemkazia jicho lako,Nawe unamleta mbele zako katika hukumu.
4  Ni nani anayeweza kutokeza mtu safi kutokana na mtu asiye safi? Hakuna awezaye!
5  Ikiwa siku zake zinajulikana,Basi unajua idadi ya miezi yake;Umemwekea mpaka ambao hawezi kuvuka.
6  Yageuzie mbali macho yako ili apumzike,Mpaka atakapomaliza siku yake, kama kibarua.
7  Kwa maana hata mti una tumaini. Ukikatwa, utachipuka tena,Na matawi yake yataendelea kukua.
8  Mizizi yake ikizeekea ardhiniNa kisiki chake kikifia udongoni,
9  Utachipuka unaponusa maji;Nao utatokeza matawi kama mmea mpya.
10  Lakini mwanadamu hufa na kulala bila uwezo wowote;Mwanadamu anapokufa, yuko wapi?
11  Maji hutoweka baharini,Na maji ya mto hupungua na kukauka.
12  Mwanadamu pia hulala naye haamki. Mpaka mbingu zitakapokuwa hazipo tena, hawataamka,Wala hawataamshwa kutoka katika usingizi wao.
13  Laiti ungenificha Kaburini,Ungenificha mpaka hasira yako ipite,Laiti ungenipimia wakati hususa na kunikumbuka!
14  Mtu akifa, je, anaweza kuishi tena? Nitangojea sikuzote za utumishi wangu wa kulazimishwaMpaka kitulizo changu kitakapokuja.
15  Utaita, nami nitakujibu. Utaitamani sana kazi ya mikono yako.
16  Lakini sasa, unaendelea kuhesabu kila hatua yangu;Unatafuta tu dhambi zangu.
17  Kosa langu limefungiwa katika mfuko,Nawe unaufunga uovu wangu kwa gundi.
18  Kama mlima unavyoanguka na kuporomokaNa mwamba unavyong’oka mahali pake,
19  Kama maji yanavyomomonyoa mawe Na mafuriko yanavyosomba udongo,Ndivyo ulivyoharibu tumaini la mwanadamu anayeweza kufa.
20  Unaendelea kumshinda nguvu mpaka anapoangamia;Unaibadili sura yake, na kumfukuza.
21  Wanawe wanaheshimiwa, lakini yeye hajui;Wanadharauliwa, lakini yeye hatambui.
22  Huhisi maumivu anapokuwa tu angali hai;Yeye huomboleza wakati tu angali anaishi.”
29  Ayubu akaendelea kuzungumza:
2  “Laiti ningekuwa kama nilivyokuwa miezi ya zamani,Siku ambazo Mungu alikuwa akinilinda,
3  Alipoifanya taa yake iniangazie kichwani,Nilipotembea gizani kwa nuru yake,
4  Nilipokuwa katika kilele cha mafanikio,Urafiki pamoja na Mungu ulipohisiwa katika hema langu,
5  Mweza-Yote alipokuwa bado pamoja nami,Watoto wangu wote waliponizunguka,
6  Nyayo zangu zilipoloweshwa katika siagi,Na miamba iliponimwagia vijito vya mafuta.
7  Nilipokuwa nikienda kwenye lango la jijiNa kuketi mahali pangu kwenye uwanja wa jiji,
8  Vijana waliponiona walinipisha,Na hata wazee waliinuka na kuendelea kusimama.
9  Wakuu waliacha kuzungumza;Walifunika kinywa chao kwa mkono wao.
10  Sauti za watu maarufu zilinyamazishwa;Ulimi wao ulishikamana na kaakaa lao.
11  Yeyote aliyenisikia alinisifu,Na wale walioniona walinitetea.
12  Kwa maana nilimwokoa maskini aliyelilia msaada,Pamoja na yatima na yeyote ambaye hakuwa na msaidizi.
13  Mtu aliyekaribia kuangamia alinibariki,Nami niliufanya moyo wa mjane ushangilie.
14  Nilivaa uadilifu kama mavazi yangu;Haki yangu ilikuwa kama joho na kilemba.
15  Nilikuwa macho kwa vipofuNa miguu kwa walemavu.
16  Nilikuwa baba ya maskini;Nilichunguza kesi ya watu nisiowajua.
17  Nilivunja mataya ya mwovuNa kuvuta mawindo kutoka katika meno yake.
18  Nilikuwa nikisema, ‘Nitafia nyumbani kwangu,Na siku zangu zitakuwa nyingi kama chembe za mchanga.
19  Mizizi yangu itaenea ndani ya maji,Na umande utakaa usiku kucha kwenye matawi yangu.
20  Utukufu wangu hufanywa kuwa mpya daima,Na upinde ulio mkononi mwangu utaendelea kupiga mishale.’
21  Watu walisikiliza kwa hamu,Walingojea kimyakimya ushauri wangu.
22  Nilipomaliza kuongea, hawakuwa na la kuongezea;Maneno yangu yalipenya taratibu masikioni mwao.
23  Waliningojea kama wanavyongojea mvua;Walifumbua vinywa vyao wazi kana kwamba wanangojea mvua ya masika.
24  Nilipotabasamu, hawakuamini;Nuru ya uso wangu iliwapa ujasiri.
25  Niliwapa mwelekezo nikiwa kiongozi wao,Nami niliishi kama mfalme anayezungukwa na majeshi yake,Kama mtu anayewafariji waombolezaji.
40  Yehova akaendelea kumjibu Ayubu:
2  “Je, mtu anayetafuta makosa anapaswa kushindana na Mweza-Yote? Acha yule anayetaka kumkaripia Mungu ajibu.”
3  Ayubu akamjibu Yehova:
4  “Tazama! Mimi sistahili. Nitakujibu nini? Ninafunika kinywa changu kwa mkono.
5  Niliongea mara moja, lakini sitajibu tena;Mara mbili, lakini sitaongea tena.”
6  Kisha Yehova akamjibu Ayubu kutoka katika dhoruba ya upepo:
7  “Tafadhali, jitayarishe kama mwanamume;Nitakuuliza maswali, nawe unijibu.
8  Je, utatilia shaka haki yangu? Je, utanishutumu ili uwe mwadilifu?
9  Je, una mkono wenye nguvu kama mkono wa Mungu wa kweli,Au je, sauti yako inaweza kunguruma kama yake?
10  Tafadhali, jipambe kwa utukufu na ukuu;Jivike heshima na fahari.
11  Mwaga ghadhabu ya hasira yako;Mtazame kila mwenye kiburi, umshushe chini.
12  Mtazame kila mwenye kiburi, umnyenyekeze,Na uwakanyage waovu mahali wanaposimama.
13  Wafiche wote mavumbini;Wafunge mahali palipofichika,
14  Ndipo hata mimi nitakapokiri mbele yakoKwamba mkono wako wa kulia unaweza kukuokoa.
15  Tazama, huyu ni Behemothi niliyemuumba kama nilivyokuumba. Yeye hula majani kama ng’ombe dume.
16  Tazama nguvu zilizo kiunoni mwakeNa nguvu zilizo katika misuli ya tumbo lake!
17  Huukaza mkia wake kama mwerezi;Kano za mapaja yake zimefumwa pamoja.
18  Mifupa yake ni mabomba ya shaba;Miguu yake ni kama fito za chuma kilichofuliwa.
19  Yeye ni wa kwanza miongoni mwa kazi za Mungu;Ni Muumba wake tu anayeweza kumkaribia kwa upanga wake.
20  Kwa maana milima huzalisha chakula kwa ajili yake,Ambako wanyama wote wa mwituni hucheza.
21  Hulala chini ya miti ya miyungiyungi,Kwenye kivuli cha matete mahali penye umajimaji.
22  Miti ya miyungiyungi humfunika kwa kivuli,Na mierebi ya bondeni humzunguka.
23  Mto unaposukasuka, yeye hashtuki. Haogopi hata maji ya Yordani yakifurika kinywani mwake.
24  Je, kuna yeyote anayeweza kumkamata akiwa macho,Au kumtoboa pua kwa kulabu?
39  “Je, unajua mbuzi wa milimani huzaa wakati gani? Je, umewahi kuwatazama paa wakizaa watoto wao?
2  Je, wewe huhesabu miezi ambayo wanabeba mimba? Je, unajua wakati wanapozaa?
3  Wao huchuchumaa wanapozaa watoto wao,Na uchungu wao wa kuzaa huisha.
4  Watoto wao hupata nguvu na kukua mbugani;Huenda zao na hawarudi.
5  Ni nani aliyemwacha huru punda mwitu,Na ni nani aliyemfungua kamba punda mwitu?
6  Nimelifanya jangwa tambarare kuwa makao yakeNa nchi yenye chumvi kuwa makazi yake.
7  Yeye hudharau vurugu za mji;Hasikii kelele za mtu anayemwongoza.
8  Hutangatanga milimani, akitafuta malisho,Akitafuta mmea wowote wa kijani.
9  Je, fahali mwitu yuko tayari kukutumikia? Je, atalala zizini mwako usiku?
10  Je, utamfunga fahali mwitu kwa kamba ili alime,Au, je, atakufuata ili alime bondeni?
11  Je, utazitumaini nguvu zake nyingiNa kumwacha afanye kazi zako ngumu?
12  Je, utamtegemea akuletee mavuno yako,Na je, atayakusanya kwenye uwanja wako wa kupuria?
13  Mabawa ya mbuni hupigapiga kwa shangwe,Lakini, je, mabawa na manyoya yake yanaweza kulinganishwa na ya korongo?
14  Kwa maana yeye huacha mayai yake ardhini,Na kuyapasha joto mavumbini.
15  Yeye husahau kwamba mguu fulani unaweza kuyavunjaAu kwamba mnyama wa mwituni anaweza kuyakanyaga.
16  Huwatendea wanawe kwa ukatili, kana kwamba si wake;Haogopi kwamba huenda kazi yake ngumu ikawa ya bure.
17  Kwa maana Mungu amemnyima hekimaNaye hajamgawia uelewaji.
18  Lakini anapoinuka na kupigapiga mabawa yake,Humcheka farasi na yule aliyempanda.
19  Je, ni wewe unayempa farasi nguvu zake? Je, unamvika shingoni manyoya marefu yanayotikisika?
20  Je, unaweza kumfanya aruke kama nzige? Mkoromo wake wa maringo unatisha.
21  Yeye hukwangua ardhi bondeni na kushangilia kwa nguvu;Hukimbia kwenda vitani.
22  Huicheka hofu na haogopi chochote. Harudi nyuma kwa sababu ya upanga.
23  Podo la mishale hutoa sauti kando yake,Mkuki na fumo humetameta.
24  Husonga mbele huku akitetemeka kwa msisimko,Hawezi kusimama tuli anaposikia mlio wa pembe.
25  Pembe inapolia, husema, ‘Aha!’ Hunusa vita kutoka mbali sanaNa kusikia kelele za makamanda na kelele za vita.
26  Je, ni kwa uelewaji wako kwamba kipanga huruka,Akiyatandaza mabawa yake kuelekea kusini?
27  Au, je, ni kwa agizo lako kwamba tai hupaa juuNa kujenga kiota chake juu sana,
28  Na kulala usiku kucha juu ya jabali,Akiishi kwenye ngome yake juu ya mwamba uliochongoka?
29  Akiwa hapo yeye hutafuta chakula;Macho yake hutazama mbali sana.
30  Makinda yake hufyonza damu;Na penye mzoga, ndipo alipo.”
19  Ayubu akajibu:
2  “Mtaendelea kunikasirisha mpaka lini,Na kuniponda kwa maneno?
3  Mmenikemea mara kumi sasa;Mnanitesa bila aibu.
4  Na ikiwa kwa kweli nilifanya kosa,Ni kosa langu mimi mwenyewe.
5  Ikiwa mnasisitiza kujikweza juu yangu,Mkidai kwamba mna haki ya kunishutumu,
6  Basi, jueni kwamba Mungu ndiye amenipotosha,Naye ameninasa katika wavu wake wa kuwindia.
7  Tazameni! Naendelea kulia kwa sauti, ‘Ukatili!’ lakini sijibiwi;Naendelea kulilia msaada, lakini hakuna haki.
8  Ameziba kijia changu kwa ukuta wa mawe, siwezi kupita;Amezifunika njia zangu kwa giza.
9  Amenivua utukufu wanguNa kunivua taji kichwani.
10  Hunibomoa kila upande na kuniangamiza;Anang’oa tumaini langu kama mti.
11  Hasira yake huwaka dhidi yangu,Naye huniona kuwa adui yake.
12  Majeshi yake hukusanyika na kunizingira,Nayo hupiga kambi kuzunguka hema langu.
13  Ndugu zangu wenyewe amewafukuza mbali nami,Na wale wanaonijua wamegeuka na kuniacha.
14  Rafiki zangu wa karibu wametoweka,Na wale niliowajua vema wamenisahau.
15  Wageni walio nyumbani mwangu na vijakazi wangu wananiona kuwa mgeni;Mimi ni mgeni machoni pao.
16  Ninamwita mtumishi wangu, lakini hajibu;Namsihi kwa kinywa changu anihurumie.
17  Pumzi yangu mwenyewe inamchukiza mke wangu,Nami ni uvundo kwa ndugu zangu wenyewe.
18  Hata watoto wachanga wananidharau;Ninaposimama, wanaanza kunifanyia mzaha.
19  Rafiki zangu wote wa karibu wananichukia,Na wale niliowapenda wamenigeuka.
20  Mifupa yangu inashikamana na ngozi yangu na mwili wangu,Nami ninaponyoka kwa ngozi ya meno yangu.
21  Nionyesheni rehema, rafiki zangu, nionyesheni rehema,Kwa maana mkono wa Mungu mwenyewe umenigusa.
22  Kwa nini mnaendelea kunitesa kama Mungu anavyonitesa,Mkinishambulia bila kuacha?
23  Laiti maneno yangu yangeandikwa,Laiti yangeandikwa katika kitabu!
24  Laiti yangechongwa milele kwenye mwamba,Kwa kalamu ya chuma na risasi!
25  Kwa maana najua vizuri kwamba mkombozi wangu yuko hai;Atakuja baadaye na kuinuka juu ya dunia.
26  Baada ya ngozi yangu kuharibiwa hivi,Nikiwa bado hai, nitamwona Mungu,
27  Ambaye mimi mwenyewe nitamwona,Ambaye macho yangu mwenyewe yatamwona, si ya mwingine. Lakini ndani kabisa ninahisi nimelemewa!
28  Kwa maana mnauliza, ‘Tunamtesa kwa njia gani?’ Kwa maana mimi ndiye mzizi wa tatizo hili.
29  Ninyi wenyewe ogopeni upanga,Kwa kuwa upanga huwaadhibu wakosaji;Mnapaswa kujua kwamba kuna mwamuzi.”
24  “Kwa nini Mweza-Yote haweki wakati wa hukumu? Kwa nini wale wanaomjua hawaioni siku yake?
2  Watu husogeza alama za mipaka;Wanaiba mifugo kwa ajili ya malisho yao.
3  Huwachukua punda wa mayatimaNa kumchukua ng’ombe dume wa mjane kuwa dhamana ya mkopo.
4  Huwasukuma maskini waondoke barabarani;Watu wasio na uwezo duniani hulazimika kujificha kwa sababu yao.
5  Maskini hutafuta chakula kama punda mwitu nyikani;Huwatafutia watoto wao chakula jangwani.
6  Wanalazimika kuvuna shamba la mtu mwingineNa kuokota masalio katika shamba la mizabibu la mwovu.
7  Wanalala uchi usiku, bila nguo;Hawana cha kujifunika ili wasipigwe na baridi.
8  Wanaloweshwa na mvua za milimani;Wanashikilia miamba kwa nguvu kwa sababu hawana mahali pa kujificha.
9  Mtoto asiye na baba hunyakuliwa kutoka kwenye matiti ya mama yake;Na mavazi ya maskini huchukuliwa kuwa dhamana ya mkopo,
10  Na kuwalazimisha kutembea uchi, bila nguo,Wakiwa na njaa, huku wakibeba masuke ya nafaka.
11  Hufanya kazi ngumu kwenye matuta yaliyo milimani katika joto la mchana;Hukanyaga mashinikizo ya divai, lakini wanaona kiu.
12  Wanaokufa wanaendelea kulia kwa uchungu jijini;Waliojeruhiwa vibaya sana hulilia msaada,Lakini Mungu haoni jambo hilo kuwa baya.
13  Kuna wale wanaoasi nuru;Hawatambui njia zake,Nao hawafuati vijia vyake.
14  Muuaji huamka wakati wa mapambazuko;Huwaua wasio na uwezo na maskini,Naye huiba wakati wa usiku.
15  Macho ya mzinzi husubiri giza linapoingia,Akisema, ‘Hakuna atakayeniona!’ Naye huufunika uso wake.
16  Wakati wa giza wanavunja nyumba;Wakati wa mchana wanajifungia ndani. Wanaepuka nuru.
17  Kwa maana kwao, asubuhi ni kama giza zito;Wamezoea vitisho vya giza zito.
18  Lakini wanabebwa upesi na maji. Fungu lao la ardhi litalaaniwa. Hawatarudi kwenye mashamba yao ya mizabibu.
19  Kama theluji iliyoyeyuka inavyokaushwa na ukame na joto,Ndivyo Kaburi linavyowachukua waliotenda dhambi!
20  Mama yake atamsahau; naye ataliwa na mabuu. Hatakumbukwa tena. Na uovu utakatwa kama mti.
21  Humwinda mwanamke tasa,Na kumtesa mjane.
22  Mungu atatumia nguvu zake kuwaangamiza wenye nguvu;Hata wakiinuka, hawana uhakika wa kuishi.
23  Mungu anawaacha wawe na uhakika na wajihisi salama,Lakini macho yake yanatazama kila jambo wanalotenda.
24  Wanakwezwa kwa muda mfupi, kisha wanatoweka. Wanashushwa chini na kukusanywa kama watu wengine wote;Wanakatwa kama masuke ya nafaka.
25  Sasa ni nani anayeweza kuthibitisha kwamba mimi ni mwongoAu kupinga neno langu?”
5  “Ita, tafadhali! Je, kuna yeyote anayekujibu? Ni mtakatifu gani utakayemlilia?
2  Kwa maana kinyongo kitamuua mpumbavu,Na wivu utamwangamiza mjinga.
3  Nimemwona mpumbavu akitia mizizi,Lakini kwa ghafla makao yake yanalaaniwa.
4  Wanawe hawana usalama wowote,Nao hupondwa kwenye lango la jiji, na hakuna yeyote wa kuwaokoa.
5  Mwenye njaa hula anachovuna,Hukichukua hata katikati ya miiba,Na mtego umetegwa ili kunasa mali zao.
6  Kwa maana mambo yenye kudhuru hayaoti mavumbini,Na taabu haichipuki ardhini.
7  Kwa maana mwanadamu huzaliwa ili ataabike,Hilo ni hakika kama cheche za moto zinavyoruka juu.
8  Lakini mimi ningemsihi Mungu,Nami ningewasilisha kesi yangu kwa Mungu,
9  Kwa Yule anayetenda mambo makuu na yasiyochunguzika,Mambo yenye kustaajabisha yasiyohesabika.
10  Yeye huleta mvua dunianiNa kupeleka maji mashambani.
11  Humwinua juu mtu wa hali ya chini,Humwinua aliyehuzunika na kumwokoa.
12  Huvuruga njama za wenye hila,Ili kazi ya mikono yao isifanikiwe.
13  Huwanasa wenye hekima katika ujanja wao wenyewe,Hivi kwamba mipango ya watu werevu huvurugika.
14  Wao hukutana na giza wakati wa mchana,Nao hupapasa-papasa wakati wa adhuhuri kana kwamba ni usiku.
15  Huokoa kutokana na upanga wa kinywa chao,Humwokoa maskini kutoka katika mkono wa mwenye nguvu,
16  Hivi kwamba kuna tumaini kwa mtu wa hali ya chini,Lakini kinywa cha uovu hufumbwa.
17  Tazama! Mwenye furaha ni mtu ambaye Mungu humkaripia;Basi usikatae nidhamu ya Mweza-Yote!
18  Kwa maana yeye husababisha maumivu, lakini hufunga jeraha;Huvunja, lakini huponya kwa mikono yake.
19  Atakuokoa katika misiba sita,Hata wa saba hautakudhuru.
20  Wakati wa njaa kali atakukomboa kutoka katika kifo,Na kutoka katika nguvu za upanga wakati wa vita.
21  Utalindwa dhidi ya mashambulizi ya ulimi,Nawe hutaogopa uharibifu utakapokuja.
22  Utacheka maangamizi na njaa,Wala hutawaogopa wanyama wa mwituni walio duniani.
23  Kwa maana mawe ya shambani hayatakudhuru,Na wanyama wa mwituni wataishi nawe kwa amani.
24  Utajua kwamba hema lako liko salama,Na hakuna kitakachokosekana utakapokagua malisho yako.
25  Utakuwa na watoto wengi,Na wazao wako watakuwa wengi kama mimea duniani.
26  Utaingia kaburini ukiwa bado na nguvu,Kama masuke ya nafaka yanayokusanywa wakati wa mavuno.
27  Tazama! Tumechunguza jambo hili, na ndivyo lilivyo. Sikiliza na ulikubali.”
36  Elihu akaendelea kusema:
2  “Uwe na subira zaidi ninapoendelea kueleza,Kwa maana bado nina maneno ya kusema kwa niaba ya Mungu.
3  Nitazungumza kwa kina kuhusu ninayojua,Nami nitatangaza kwamba uadilifu ni wa Muumba wangu.
4  Kwa kweli maneno yangu si ya uwongo;Yule ambaye ni mkamilifu katika ujuzi yuko hapa mbele yako.
5  Kwa kweli, Mungu ana nguvu, naye hamkatai yeyote;Yeye ni mkuu katika nguvu zake za uelewaji.
6  Hatawaacha waovu waendelee kuishi,Lakini huwapa haki wanaoteseka.
7  Yeye haondoi macho yake kwa waadilifu;Huwaketisha kwenye viti vya ufalme pamoja na wafalme, nao wanakwezwa milele.
8  Lakini ikiwa wamefungwa kwa pinguNa kunaswa na kamba za mateso,
9  Huwafunulia mambo waliyotenda,Uovu wao uliosababishwa na kiburi chao.
10  Hufungua masikio yao ili wapokee marekebishoNa kuwaambia waache kutenda makosa.
11  Wakitii na kumtumikia,Wataishi siku zao zote kwa ufanisi,Na miaka yao itafurahisha.
12  Lakini wasipotii, wataangamia kwa upangaNa kufa bila ujuzi.
13  Wanaomkataa Mungu moyoni watakuwa na kinyongo. Hawalilii msaada hata anapowafunga.
14  Wanakufa wakiwa bado vijana,Wakitumia maisha yao miongoni mwa wanaume makahaba wa hekaluni.
15  Lakini Mungu huwaokoa wanaoteseka wakati wanapoteseka;Hufungua sikio lao wanapokandamizwa.
16  Hukuvuta mbali kutoka kwenye ukingo wa taabuNa kukuleta mahali penye nafasi kubwa, pasipo na vizuizi,Na meza yako itakuwa na chakula chenye lishe ili kukufariji.
17  Kisha utaridhika na hukumu itakayowapata waovu,Hukumu itakapotolewa na haki kutetewa.
18  Lakini jihadhari ghadhabu isikufanye uwe na chuki,Wala usikubali rushwa kubwa ikupotoshe.
19  Je, kilio chako cha kuomba msaadaAu mojawapo ya jitihada zako nyingi inaweza kukuepusha na taabu?
20  Usiutamani usiku,Watu wanapotoweka katika makao yao.
21  Jihadhari usigeukie kutenda uovu,Kuchagua uovu badala ya mateso.
22  Tazama! Mungu amekwezwa katika nguvu zake;Ni nani aliye mfundishaji kama yeye?
23  Ni nani ameelekeza njia yakeAu kumwambia, ‘Jambo ulilotenda si sawa’?
24  Kumbuka kuzitukuza kazi zake,Ambazo wanadamu wameimba kuzihusu.
25  Wanadamu wote wameziona,Mwanadamu anayeweza kufa huzitazama kutoka mbali.
26  Naam, Mungu ni mkuu kuliko tunavyoweza kujua;Idadi ya miaka yake haiwezi kufahamika.
27  Yeye huvuta juu matone ya maji;Yanaganda na kuwa mvua kutokana na ukungu wake;
28  Kisha mawingu huyamwaga chini;Yanawanyeshea wanadamu.
29  Kuna yeyote anayeweza kuelewa matabaka ya mawingu,Mngurumo unaotoka katika hema lake?
30  Tazama jinsi anavyoitandaza radi yake juu yakeNa kufunika vilindi vya bahari.
31  Kwa vitu hivyo yeye huwategemeza watu;Huwapa chakula kwa wingi.
32  Hufunika radi kwa mikono yake,Naye huielekeza kwenye shabaha yake.
33  Mngurumo wake husimulia kumhusu,Hata mifugo husema ni nani anayekuja.
41  “Je, unaweza kumvua Lewiathani kwa ndoanoAu kuufunga chini ulimi wake kwa kamba?
2  Je, unaweza kupitisha kamba kwenye mianzi ya pua yake Au kutoboa mataya yake kwa kulabu?
3  Je, atakusihi sana umhurumie,Au je, atazungumza nawe kwa upole?
4  Je, atafanya agano pamoja nawe,Ili umfanye awe mtumwa wako milele?
5  Je, utamchezea kama ndegeAu kumfunga kamba kwa ajili ya wasichana wako?
6  Je, wafanyabiashara watamtumia kubadilishana bidhaa? Je, watamgawanya miongoni mwao?
7  Je, utaijaza ngozi yake mikuki Au kichwa chake mikuki ya kuvulia samaki?
8  Mguse kwa mkono wako;Utakumbuka vita hivyo na kamwe hutarudia kufanya hivyo!
9  Ni kazi bure kujaribu kumtiisha. Ukimwona tu utashtuka.
10  Hakuna anayethubutu kumchokoza. Basi ni nani anayeweza kukabiliana nami?
11  Ni nani aliyenipa kitu chochote kwanza ili nimlipe? Chochote kilicho chini ya mbingu ni changu.
12  Sitakaa kimya kuhusu miguu yake,Kuhusu nguvu zake na mwili wake wenye umbo zuri.
13  Ni nani aliyemvua vazi lake la nje? Ni nani atakayeingia katikati ya mataya yake yaliyo wazi?
14  Ni nani anayeweza kuifungua kwa nguvu milango ya kinywa chake? Meno yake kuzunguka kinywa chote yanatisha.
15  Mgongo wake una safu za magambaYaliyoshikamana kabisa pamoja.
16  Kila gamba limeshikamana kabisa na lingineHivi kwamba hewa haiwezi kupenya katikati ya magamba hayo.
17  Yamefungamana pamoja;Yameshikamana na hayawezi kutenganishwa.
18  Mkoromo wake hufanya nuru imweke,Na macho yake ni kama miale ya mapambazuko.
19  Mimweko ya radi hutoka kinywani mwake;Cheche za moto huruka nje.
20  Moshi hufuka kutoka katika mianzi ya pua yake,Kama tanuru linalowaka moto wa matete.
21  Pumzi yake huwasha makaa ya mawe,Na mwali wa moto huruka kutoka kinywani mwake.
22  Shingo yake ina nguvu nyingi,Wanaokutana naye hukimbia kwa hofu.
23  Mikunjo ya ngozi yake imeunganishwa kabisa pamoja;Ni imara, kana kwamba imetengenezwa kwa chuma, nayo haiwezi kutikisika.
24  Moyo wake ni mgumu kama jiwe,Naam, ni mgumu kama jiwe la chini la kusagia.
25  Anapoinuka, hata mashujaa huogopa;Mshindo wake huwababaisha.
26  Hakuna upanga unaomfikia unaoweza kushinda;Wala mkuki, mshale, au ncha ya mshale.
27  Yeye huona chuma kama nyasi,Shaba kama ubao uliooza.
28  Mshale haumfanyi akimbie;Mawe ya kombeo huwa kama nyasi kavu kwenye mwili wake.
29  Yeye huona rungu kuwa kama nyasi kavu,Naye huucheka mvumo wa mkuki.
30  Chini, yeye ni kama vigae vyenye ncha kali;Hujinyoosha kwenye matope kama kifaa cha kupuria.
31  Hufanya vilindi vichemke kama chungu;Huikoroga bahari kama chungu cha manukato.
32  Anapopita huacha njia ikimetameta. Mtu anaweza kudhani kwamba vilindi vina mvi.
33  Hakuna chochote kilicho kama yeye duniani,Kiumbe aliyeumbwa asiogope.
34  Hukodolea macho chochote chenye kiburi. Yeye ni mfalme wa wanyama wote wa mwituni wenye fahari.”
15  Elifazi Mtemani akajibu:
2  “Je, mtu mwenye hekima atajibu kwa hoja zisizo na maana,Au, je, atajaza tumbo lake upepo wa mashariki?
3  Kukaripia kwa maneno matupu ni jambo lisilo na maana,Na kuzungumza tu hakuna faida yoyote.
4  Kwa maana unafanya watu wasimwogope Mungu,Na kuwazuia wasitafakari kamwe kumhusu Mungu.
5  Kwa maana kosa lako linakufanya useme unayosema,Nawe unachagua maneno ya hila.
6  Kinywa chako mwenyewe kinakuhukumu, wala si mimi;Midomo yako mwenyewe inatoa ushahidi dhidi yako.
7  Je, wewe ndiye mwanadamu wa kwanza kuzaliwa,Au ulizaliwa kabla ya vilima?
8  Je, wewe husikiliza mazungumzo ya siri ya Mungu,Au ni wewe peke yako mwenye hekima?
9  Unajua nini ambacho sisi hatujui? Unaelewa nini ambacho sisi hatuelewi?
10  Watu wenye mvi na wazee wako miongoni mwetu,Watu wenye umri mkubwa kuliko baba yako.
11  Je, hutosheki na faraja za Mungu,Au maneno ya upole unayoambiwa?
12  Kwa nini moyo wako unakupeperusha,Na kwa nini macho yako yanawaka kwa hasira?
13  Kwa maana unaifanya roho yako imkasirikie Mungu,Nawe unaruhusu maneno ya aina hiyo yatoke katika kinywa chako mwenyewe.
14  Mwanadamu anayeweza kufa ni nini hata awe safi,Au yeyote anayezaliwa na mwanamke ni nini hata awe mwadilifu?
15  Tazama! Hana imani na watakatifu wake,Na hata mbingu si safi machoni pake.
16  Sembuse mtu anayechukiza na aliyepotoka,Mwanadamu anayekunywa uovu kama maji!
17  Nitakujulisha; nisikilize! Nitasimulia mambo niliyoona,
18  Mambo ambayo watu wenye hekima wamejifunza kutoka kwa baba zao,Mambo ambayo hawakuficha.
19  Ni wao peke yao waliopewa nchi,Na hakuna mgeni aliyepita miongoni mwao.
20  Mtu mwovu huteseka siku zake zote,Miaka yote aliyotengewa mkandamizaji.
21  Masikio yake husikia sauti zenye kutisha;Wakati wa amani, wavamizi humshambulia.
22  Haamini kwamba ataponyoka kutoka gizani;Amekusudiwa kuuawa kwa upanga.
23  Hutangatanga akitafuta chakula—kiko wapi? Anajua vizuri kwamba siku ya giza iko karibu.
24  Taabu na maumivu makali huendelea kumtisha;Humshinda nguvu kama mfalme aliye tayari kushambulia.
25  Kwa maana yeye huunyoosha mkono wake dhidi ya Mungu mwenyeweNa kujaribu kumpinga Mweza-Yote;
26  Hukimbia kwa ukaidi kumshambulia Yeye,Akiwa na ngao yake nene, iliyo imara;
27  Uso wake umefunikwa kwa mafuta,Na kiuno chake kimepanuka kwa mafuta;
28  Hukaa katika majiji yatakayoangamizwa,Katika nyumba ambazo hazitakaliwa na yeyote,Ambazo zitakuwa marundo ya mawe.
29  Hatatajirika, na mali zake hazitaongezeka,Wala vitu anavyomiliki havitaenea nchini.
30  Hatakimbia kutoka gizani;Mwali wa moto utakausha tawi lake,Naye atatoweka kwa kishindo cha pumzi ya kinywa cha Mungu.
31  Hapaswi kukengeushwa na kutumaini mambo yasiyo na thamani,Kwa sababu atakachopata badala yake hakitakuwa na thamani;
32  Hilo litatendeka kabla ya siku yake,Na matawi yake hayatasitawi kamwe.
33  Atakuwa kama mzabibu unaoangusha zabibu zake mbichi,Na kama mzeituni unaoangusha maua yake.
34  Kwa maana kusanyiko la watu wanaomkataa Mungu ni tasa,Na moto utateketeza mahema ya rushwa.
35  Wanatunga mimba ya matatizo na kuzaa uovu,Na tumbo lao la uzazi huzaa udanganyifu.”
20  Sofari Mnaamathi akajibu:
2  “Ndiyo sababu mawazo yangu mwenyewe yanayonifadhaisha yananichochea kujibuKwa sababu ya mahangaiko niliyo nayo.
3  Nimesikia karipio linalonivunjia heshima;Na uelewaji wangu unanichochea kujibu.
4  Bila shaka unajua jambo hili tangu zamani,Kwa maana imekuwa hivyo tangu mtu alipoumbwa duniani,
5  Kwamba kelele za shangwe za mwovu ni za muda mfupiNa kushangilia kwa mtu anayemkataa Mungu ni kwa kipindi kifupi.
6  Ingawa ukuu wake hupanda mpaka mbinguniNa kichwa chake hufika mawinguni,
7  Ataangamia milele kama kinyesi chake mwenyewe;Wale waliozoea kumwona watauliza, ‘Yuko wapi?’
8  Atatoweka kama ndoto, nao hawatampata;Atafukuzwa mbali kama maono ya usiku.
9  Jicho lililomwona halitamwona tena,Na mahali pake hapatamwona tena.
10  Watoto wake mwenyewe watawaomba maskini msaada,Na mikono yake mwenyewe itarudisha mali aliyochukua.
11  Mifupa yake ilijaa nguvu za ujana,Lakini nguvu hizo zitalala pamoja naye mavumbini.
12  Ikiwa uovu ni mtamu kinywani mwake,Ikiwa anauficha chini ya ulimi wake,
13  Ikiwa anauonja na hautemiLakini anauacha ukae kinywani mwake,
14  Chakula chake kitageuka na kuwa kichungu ndani yake;Kitakuwa kama sumu ya swila ndani yake.
15  Amemeza mali, lakini ataitapika;Mungu ataitoa yote tumboni mwake.
16  Atanyonya sumu ya swila;Meno ya nyoka kipiri yatamuua.
17  Hataona kamwe vijito vya maji,Mafuriko ya asali na siagi.
18  Atarudisha mali zake bila kuzitumia; Hatafurahia utajiri wa biashara yake.
19  Kwa maana amewaponda na kuwaacha maskini;Amenyakua nyumba ambayo hakujenga.
20  Lakini hatakuwa na amani ndani yake;Mali zake hazitamsaidia kuokoka.
21  Hakuna chochote kinachobaki cha kunyafua;Ndiyo sababu ufanisi wake hautadumu.
22  Mali zake zitakapofikia kilele, mahangaiko yatamkumba;Misiba itamshambulia kwa nguvu zote.
23  Atakapokuwa akijaza tumbo lake,Mungu atammwagia hasira yake kali,Itamnyeshea mpaka ndani ya matumbo yake.
24  Atakapokimbia silaha za chuma,Mishale kutoka katika upinde wa shaba itamchoma.
25  Huchomoa mshale mgongoni mwake,Silaha inayong’aa kutoka kwenye nyongo yake,Naye hushikwa na hofu.
26  Giza zito linasubiri hazina zake;Moto ambao haukuwashwa na yeyote utamla;Msiba unamsubiri yeyote atakayeokoka katika hema lake.
27  Mbingu zitafunua kosa lake;Dunia itainuka dhidi yake.
28  Mafuriko yataifagilia mbali nyumba yake;Yatakuwa mafuriko yenye nguvu katika siku ya hasira ya Mungu.
29  Hilo ndilo fungu ambalo Mungu atampa mwovu,Urithi ambao Mungu amemtangazia.”
1  Palikuwa na mtu katika nchi ya Usi aliyeitwa Ayubu. Alikuwa mtu mnyoofu na mtimilifu; alimwogopa Mungu na kuepuka uovu.
2  Alikuwa na wana saba na mabinti watatu.
3  Mifugo yake ilikuwa kondoo 7,000, ngamia 3,000, ng’ombe 1,000, na punda 500, naye alikuwa na watumishi wengi sana, na hivyo akawa mkuu kuliko watu wote wa Mashariki.
4  Kila mmoja wa wanawe alikuwa akifanya karamu katika nyumba yake siku yake iliyopangwa. Nao walikuwa wakiwaalika dada zao watatu ili wale na kunywa pamoja nao.
5  Baada ya vipindi vya siku za karamu kwisha, Ayubu alikuwa akiwaita ili awatakase. Naye alikuwa akiamka asubuhi na mapema na kutoa dhabihu za kuteketezwa kwa ajili ya kila mmoja wao. Kwa maana Ayubu alisema: “Labda wanangu wametenda dhambi na kumtukana Mungu moyoni mwao.” Hivyo ndivyo Ayubu alivyofanya sikuzote.
6  Basi siku ilifika ambayo wana wa Mungu wa kweli waliingia na kusimama mbele za Yehova, Shetani pia akaingia kati yao.
7  Ndipo Yehova akamuuliza Shetani: “Umetoka wapi?” Shetani akamjibu Yehova: “Nimetoka kuzururazurura na kutembeatembea duniani.”
8  Yehova akamwambia Shetani: “Je, umemwona mtumishi wangu Ayubu? Hakuna yeyote aliye kama yeye duniani. Yeye ni mtu mnyoofu na mtimilifu, anayemwogopa Mungu na kuepuka uovu.”
9  Ndipo Shetani akamjibu Yehova: “Je, Ayubu anamwogopa Mungu bure?
10  Je, wewe hukuweka ukuta wa ulinzi kumzunguka yeye na nyumba yake na kila kitu alicho nacho? Umeibariki kazi ya mikono yake, na mifugo yake imeenea nchini.
11  Lakini, ili mambo yabadilike, nyoosha mkono wako na upige kila kitu alicho nacho, na kwa hakika atakutukana mbele za uso wako mwenyewe.”
12  Kisha Yehova akamwambia Shetani: “Tazama! Kila kitu alicho nacho kimo mikononi mwako. Ila tu usimguse mwanamume huyo!” Kwa hiyo Shetani akaondoka mbele za Yehova.
13  Sasa siku ambayo wanawe na mabinti zake walikuwa wakila na kunywa divai katika nyumba ya ndugu yao mkubwa,
14  mjumbe akaja kwa Ayubu na kusema: “Ng’ombe walikuwa wakilima na punda walikuwa wakilisha kando yao
15  Wasabea walipotushambulia na kuwachukua, wakawaua watumishi kwa upanga. Nimeponyoka mimi peke yangu, nami nimekuletea habari.”
16  Alipokuwa bado anaongea, mwingine akaja na kusema: “Moto kutoka kwa Mungu ulianguka kutoka mbinguni ukawateketeza kabisa kondoo na watumishi! Nimeponyoka mimi peke yangu, nami nimekuletea habari.”
17  Alipokuwa bado anaongea, mwingine akaja na kusema: “Wakaldayo walijipanga katika makundi matatu, wakavamia ngamia na kuwachukua, nao wakawaua watumishi kwa upanga. Nimeponyoka mimi peke yangu, nami nimekuletea habari.”
18  Alipokuwa bado anaongea, mwingine akaja na kusema: “Wana wako na mabinti wako walikuwa wakila na kunywa divai katika nyumba ya ndugu yao mkubwa.
19  Kwa ghafla upepo mkali ukaja kutoka nyikani, ukapiga pembe nne za nyumba hiyo, ikawaangukia vijana hao, nao wakafa. Nimeponyoka mimi peke yangu, nami nimekuletea habari.”
20  Ndipo Ayubu akasimama, akararua vazi lake na kunyoa nywele za kichwa chake; kisha akaanguka chini, akainama
21  na kusema: “Nilitoka tumboni mwa mama yangu nikiwa uchi,Nami nitarudi nikiwa uchi. Yehova ametoa, na Yehova amechukua. Jina la Yehova na liendelee kusifiwa.”
22  Katika hayo yote, Ayubu hakutenda dhambi wala hakumlaumu Mungu kwa kutenda jambo lolote baya.
2  Baadaye siku ilifika ambayo wana wa Mungu wa kweli waliingia na kusimama mbele za Yehova, na Shetani pia akaingia kati yao na kusimama mbele za Yehova.
2  Ndipo Yehova akamuuliza Shetani: “Umetoka wapi?” Shetani akamjibu Yehova: “Nimetoka kuzururazurura na kutembeatembea duniani.”
3  Yehova akamwambia Shetani: “Je, umemwona mtumishi wangu Ayubu? Hakuna yeyote aliye kama yeye duniani. Yeye ni mtu mnyoofu na mtimilifu, anayemwogopa Mungu na kuepuka uovu. Bado anashika kabisa utimilifu wake, hata ingawa unajaribu kunichochea dhidi yake ili nimwangamize bila sababu.”
4  Lakini Shetani akamjibu Yehova: “Ngozi kwa ngozi. Mtu atatoa kila kitu alicho nacho ili aokoe uhai wake.
5  Lakini, ili mambo yabadilike, nyoosha mkono wako upige mfupa na nyama yake, na kwa hakika atakutukana mbele za uso wako mwenyewe.”
6  Ndipo Yehova akamwambia Shetani: “Tazama! Yumo mikononi mwako! Ila tu usiondoe uhai wake!”
7  Kwa hiyo Shetani akaondoka mbele za Yehova, akampiga Ayubu kwa majipu yenye maumivu makali kuanzia wayo wa mguu mpaka utosini.
8  Na Ayubu akachukua kigae na kukitumia kujikuna, naye aliketi kwenye majivu.
9  Hatimaye mke wake akamwambia: “Je, bado unashika kabisa utimilifu wako? Mtukane Mungu, ufe!”
10  Lakini akamwambia: “Unazungumza kama mmojawapo wa wanawake wapumbavu. Je, tukubali tu mambo mema kutoka kwa Mungu wa kweli, tusikubali pia mambo mabaya?” Licha ya hayo yote, Ayubu hakutenda dhambi kwa midomo yake.
11  Marafiki watatu wa Ayubu wakasikia kuhusu misiba yote iliyompata Ayubu, kila mmoja wao akaja kutoka nyumbani kwake—Elifazi Mtemani, Bildadi Mshua, na Sofari Mnaamathi. Basi wakakubaliana kukutana ili waende kumpa pole na kumfariji Ayubu.
12  Walipomwona kwa mbali, hawakumtambua. Wakaanza kulia kwa sauti kubwa na kurarua mavazi yao, wakarusha mavumbi hewani na juu ya vichwa vyao.
13  Kisha wakaketi ardhini pamoja naye kwa siku saba, mchana na usiku. Hakuna yeyote kati yao aliyemwambia neno lolote kwa sababu waliona kwamba alikuwa na maumivu makali sana.
3  Baada ya hayo Ayubu alianza kuongea na kuilaani siku aliyozaliwa.
2  Ayubu akasema:
3  “Na itokomee siku niliyozaliwa,Pia usiku ambao mtu alisema: ‘Mimba iliyotungwa ni ya mwanamume!’
4  Siku hiyo na iwe giza. Mungu aliye juu asiihangaikie siku hiyo;Na nuru isiiangazie.
5  Na imilikiwe na giza zito sana. Wingu la mvua na litande juu yake. Na chochote kinacholeta giza mchana kiitie hofu siku hiyo.
6  Usiku huo—na ushikwe na giza;Na isishangilie miongoni mwa siku nyingine za mwaka,Nayo isihesabiwe miongoni mwa siku za miezi.
7  Kwa kweli! Usiku huo na uwe tasa;Kelele za shangwe zisisikiwe usiku huo.
8  Wale wanaolaani siku na wailaani,Wale wanaoweza kumwamsha Lewiathani.
9  Nyota zake za alfajiri na ziwe giza;Usiku huo ungojee nuru bila mafanikio,Nao usione miale ya mapambazuko.
10  Kwa maana haukufunga milango ya tumbo la uzazi la mama yangu;Wala haukuficha taabu kutoka machoni pangu.
11  Kwa nini sikufa nilipozaliwa? Kwa nini sikuangamia nilipotoka tumboni?
12  Kwa nini mama yangu alinipakata mapajaniNa kuninyonyesha?
13  Kwa maana sasa ningekuwa nimelala chini bila usumbufu;Ningekuwa nimelala na kupumzika
14  Pamoja na wafalme wa dunia na washauri wao,Waliojijengea majengo ambayo sasa ni magofu,
15  Au pamoja na wakuu waliomiliki dhahabu,Ambao nyumba zao zilijaa fedha.
16  Au kwa nini sikuwa kama mimba iliyoharibika ambayo imefichika,Kama watoto ambao hawajawahi kamwe kuona nuru?
17  Katika kifo hata waovu hawasumbui tena;Na humo waliochoka hupumzika.
18  Humo wafungwa hukaa pamoja kwa utulivu;Hawasikii sauti ya mtu anayewalazimisha kufanya kazi.
19  Humo wadogo ni sawa na wakubwa,Na humo mtumwa yuko huru kutoka kwa bwana wake.
20  Kwa nini anampa nuru anayetesekaNa kuwapa uhai wale wanaoteseka kwa uchungu mwingi?
21  Kwa nini wanatamani sana kifo, lakini hakiji? Wanachimba wakikitafuta kuliko hazina zilizofichika,
22  Wale wanaoshangilia sana,Wanaofurahi wanapopata kaburi.
23  Kwa nini anampa nuru mwanamume aliyepotea njia,Ambaye Mungu amemzingira kwa ukuta?
24  Kwa maana badala ya chakula changu majonzi hunijia,Na kilio changu cha uchungu humwagika kama maji.
25  Kwa maana ninachoogopa sana kimenijia,Na ninachohofu kimenipata.
26  Sijawa na amani, wala utulivu, wala sijapumzika,Lakini taabu inaendelea kuniandama.”
33  “Lakini sasa, Ayubu, tafadhali sikiliza maneno yangu;Sikiliza kila jambo nitakalosema.
2  Tazama, tafadhali! Ni lazima nifumbue kinywa changu;Ni lazima ulimi wangu uzungumze.
3  Maneno yangu yanatangaza unyoofu wa moyo wangu,Na midomo yangu inasema kwa unyoofu mambo ninayojua.
4  Roho ya Mungu mwenyewe iliniumba,Na pumzi ya Mweza-Yote mwenyewe ilinifanya niwe hai.
5  Nijibu ikiwa unaweza;Niambie hoja zako; jitayarishe kujitetea.
6  Tazama! Mimi ni kama wewe mbele za Mungu wa kweli;Mimi pia niliumbwa kwa udongo.
7  Kwa hiyo usiniogope,Na uzito wa maneno yangu usikulemee.
8  Lakini nilisikia ukisema,Naam, niliendelea kusikia maneno haya,
9  ‘Mimi ni safi, sina dhambi;Mimi ni safi, sina kosa.
10  Lakini Mungu anatafuta sababu za kunipinga;Ananiona kuwa adui yake.
11  Anaitia miguu yangu katika mikatale;Anavichunguza kwa makini vijia vyangu vyote.’
12  Lakini umekosea kusema hivyo, kwa hiyo nitakujibu: Mungu ni mkuu sana kuliko mwanadamu anayeweza kufa.
13  Kwa nini unamlaumu Yeye? Je, ni kwa sababu hakujibu hoja zako zote?
14  Kwa maana Mungu huzungumza mara moja na mara ya pili,Lakini hakuna yeyote anayesikiliza,
15  Huzungumza katika ndoto, maono ya usiku,Watu wanaposhikwa na usingizi mzitoWanapolala vitandani mwao.
16  Kisha hufungua masikio yaoNa kuyakazia maagizo yake kwao,
17  Ili kumwepusha mtu asitende dhambiNa kumlinda mwanadamu asiwe na kiburi.
18  Mungu huilinda nafsi yake isiingie shimoni,Uhai wake usiangamizwe kwa upanga.
19  Mtu hukaripiwa pia na maumivu kitandani mwakeNa mateso yasiyo na kikomo mifupani mwake,
20  Hivi kwamba nafsi yake inachukia mkate,Naye anakataa hata chakula bora.
21  Nyama ya mwili wake huisha hivi kwamba haionekani,Na mifupa yake iliyokuwa imefichika sasa imechomoza.
22  Nafsi yake inakaribia shimoni;Uhai wake unawakaribia wale wanaoleta kifo.
23  Ikiwa kuna mjumbe kwa ajili yake,Mtetezi mmoja kati ya elfu moja,Ili amwambie mwanadamu mambo manyoofu,
24  Basi Mungu humhurumia na kusema,‘Mwokoe asishuke shimoni!Nimepata fidia!
25  Mwili wake na uwe na afya zaidi kuliko wakati wa ujana;Na azirudie siku alizokuwa na nguvu za ujana.’
26  Atamsihi Mungu, naye atamkubali,Naye atauona uso wa Mungu kwa kelele za shangwe,Na Mungu atamrudishia uadilifu Wake mwanadamu anayeweza kufa.
27  Mtu huyo atawatangazia wanadamu,‘Nimetenda dhambi na kupotosha yaliyo sawa,Lakini sikupokea niliyostahili.
28  Ameikomboa nafsi yangu isiingie shimoni,Na uhai wangu utaona nuru.’
29  Kwa kweli, Mungu hufanya mambo haya yoteMara mbili, mara tatu, kwa ajili ya mwanadamu,
30  Ili kumrudisha kutoka shimoni,Ili aweze kuangaziwa nuru ya uzima.
31  Sikiliza, Ayubu! Nisikilize! Nyamaza, nami nitaendelea kuzungumza.
32  Ikiwa una jambo la kusema, niambie. Sema, kwa maana nataka kuthibitisha kwamba uko sahihi.
33  Ikiwa huna la kusema, unapaswa kunisikiliza;Nyamaza, nami nitakufundisha hekima.”
12  Kisha Ayubu akajibu:
2  “Kwa kweli ninyi ndio mnaojua,Na hekima itakufa pamoja nanyi!
3  Lakini mimi pia nina uelewaji. Mimi si duni kwenu. Ni nani asiyejua mambo haya?
4  Nimekuwa kichekesho kwa rafiki zangu,Mtu anayemlilia Mungu ili amjibu. Mtu mwadilifu na asiye na lawama ni kichekesho.
5  Mtu asiye na mahangaiko hudharau msiba,Akifikiri kwamba msiba huwajia tu wale ambao miguu yao inayumbayumba.
6  Mahema ya wezi yana amani,Na wale wanaomkasirisha Mungu wako salama,Wale wanaobeba mungu wao mikononi mwao.
7  Lakini, tafadhali, waulize wanyama, nao watakufundisha;Pia ndege wa angani, nao watakwambia.
8  Au ichunguze dunia, nayo itakufundisha;Na samaki wa baharini watakutangazia.
9  Ni nani kati ya hao wote asiyejuaKwamba mkono wa Yehova umefanya haya?
10  Uhai wa kila kiumbe umo mikononi mwakeNa roho ya kila mwanadamu.
11  Je, sikio halipimi manenoKama ulimi unavyoonja chakula?
12  Je, hekima haipatikani miongoni mwa waliozeeka,Na je, uelewaji hauji kwa sababu ya kuishi muda mrefu?
13  Yeye ana hekima na nguvu;Ana mashauri na uelewaji.
14  Anapobomoa kitu, hakiwezi kujengwa tena;Alichofunga, hakuna mwanadamu anayeweza kukifungua.
15  Anapoyazuia maji, kila kitu hukauka;Anapoyaachilia, yanailemea dunia.
16  Ana nguvu na hekima inayotumika;Anayepotosha na anayepotoshwa wote ni wake;
17  Huwafanya washauri watembee bila viatu,Naye huwafanya waamuzi waonekane wapumbavu.
18  Hulegeza pingu zilizofungwa na wafalme,Naye huwafunga mshipi kiunoni.
19  Huwafanya makuhani watembee bila viatu,Naye huwapindua walio imara kabisa katika mamlaka;
20  Huwanyamazisha washauri wanaotegemekaNa kuwapokonya wanaume wazee busara;
21  Huwamwagia wakuu dharau,Naye huwafanya wenye nguvu wawe dhaifu;
22  Hufunua mambo yenye kina kutoka gizani,Naye huleta giza zito kwenye nuru;
23  Huyafanya mataifa yawe na nguvu ili ayaangamize;Huyafanya mataifa yawe makubwa ili ayapeleke uhamishoni.
24  Huwapokonya viongozi wa watu uelewaji waoNa kuwafanya watangetange jangwani kusiko na njia.
25  Wao hupapasa-papasa gizani, ambamo hamna nuru;Huwafanya wapepesuke kama walevi.
