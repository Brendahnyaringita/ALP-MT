4  “Ng’olabika bulungi, omwagalwa wange! Ng’olabika bulungi! Amaaso go galinga ag’ejjiba mu katimba ke weebikkiridde. Enviiri zo ziringa ekisibo ky’embuziEzikkirira ensozi za Gireyaadi.
2  Amannyo go galinga ekisibo ky’endiga ezaakasalibwako ebyoya,Ezaakamala okunaazibwa,Nga zonna zaazaala balongo,Era nga tewali n’emu ebuliddwako mwana gwayo.
3  Emimwa gyo giringa akawuzi akamyufu,Era by’oyogera bisanyusa. Amatama go galinga enkomamawanga esaliddwamu ebitundu bibiriMu katimba ke weebikkiridde.
4  Ensingo yo eringa omunaala gwa Dawudi,Ogwazimbibwa n’amayinja agaateekebwa mu nnyiriri,Oguwanikiddwako engabo lukumi,Engabo zonna enneetooloovu ez’abasajja ab’amaanyi.
5  Amabeere go gombi galinga enjaza ento,Abaana b’enjaza abalongo,Abaliira mu malanga.”
6  “Ng’empewo y’emisana tennatandika kukunta, era nga n’ebisiikirize tebinnaggwaawo,Nja kugenda ku lusozi lwa miiraNe ku kasozi k’obubaani obweru.”
7  “Omwagalwa wange, olabika bulungi wenna,Toliiko kamogo.
8  Jjangu tuve ku Lebanooni mugole wange,Jjangu tuve ku Lebanooni. Va ku ntikko y’Olusozi Amaani okkirireVa ku ntikko y’Olusozi Seniri, entikko y’Olusozi Kerumooni,Va empologoma we zisula, va ku lusozi lw’engo.
9  Mwannyinaze, mugole wange, otutte omutima gwange,Omukuufu gwo n’eriiso ly’ontunuulizza,Bitutte omutima gwange.
10  Mwannyinaze, mugole wange, omukwano gw’olaga nga musuffu! Omukwano gw’olaga gusingira wala omwenge,N’akawoowo ko kawunya bulungi okusinga eby’akaloosa ebirala byonna!
11  Mugole wange, emimwa gyo gitonnya omubisi ogw’omu bisenge by’omubisi gw’enjuki. Omubisi gw’enjuki n’amata biri wansi w’olulimi lwo,N’akawoowo akava mu ngoye zo kalinga akawoowo k’e Lebanooni.
12  Mwannyinaze, era omugole wange, alinga ennimiro okuli olukomera,Alinga ennimiro okuli olukomera, alinga ensulo enzibikire.
13  Amatabi go nnimiro ya nkomamawanga,Omuli ebibala ebirungi ennyo, ebimera bya koferi n’ebimera bya nerada,
14  Ebimera ebiwunya akaloosa,N’emiti gy’obubaani obweru egya buli ngeri, miira ne alowe,N’eby’akaloosa byonna ebisingirayo ddala obulungi.
15  Oli nsulo ey’omu nnimiro, oli luzzi olw’amazzi amalungi,Era oli migga egikulukuta okuva e Lebanooni.
16  Ggwe empewo ey’ebukiikakkono, zuukuka;Ggwe empewo ey’ebukiikaddyo, yingira. Mukuntire ku nnimiro yange. Akawoowo kaamu ka kasaasaane.” “Omwagalwa wange k’ajje mu nnimiro yeAlye ebibala byamu ebisinga obulungi.”
8  “Singa wali nga mwannyinaze,Eyayonka amabeere ga mmange! Bwe nnandikusanze ebweru, nnandikunywegedde,Era tewali yandinnyoomye.
2  Nnandikututte;Nnandikuyingizza mu nnyumba ya mmange,Eyanjigirizanga. Nnandikuwadde omwenge oguteereddwamu ebirungo n’onywa,N’omubisi ogusogoddwa mu nkomamawanga.
3  Omukono gwo ogwa kkono gwandibadde wansi w’omutwe gwange,N’omukono gwo ogwa ddyo gwandimpambaatidde.
4  Mmwe abawala ba Yerusaalemi mbalayiza: Temugolokosanga kwagala kwange newakubadde okukuzuukusa okutuusa we kulyagalira.”
5  “Ani oyo ava mu ddungu,Nga yeesigamye ku mwagalwa we?” “Nnakuzuukusa ng’oli wansi w’omuti gwa apo. Awo nnyoko we yalumirwa ng’akuzaala. Awo ebisa we byalumira eyakuzaala.
6  Nteeka ku mutima gwo ng’akabonero,Nteeka ku mukono gwo ng’akabonero,Kubanga okwagala kwa maanyi ng’okufa,Era obwesigwa bunywereza ddala ng’amagombe. Okwagala kulinga ennimi z’omuliro ogubumbujja, ennimi z’omuliro gwa Ya.
7  Amazzi agayira tegasobola kuzikiza kwagala,N’emigga tegisobola kukutwala. Omuntu ne bwe yandiwaddeyo obugagga bwonna obw’omu nnyumba ye olw’okwagala,Bwandibadde bunyoomebwa nnyo.”
8  “Tulina mwannyinaffe omuto,Atannasuna mabeere. Tulimukolera kiKu lunaku lwe balimwogereza?”
9  “Bw’aba bbugwe,Tujja kumuzimbako omuziziko ogwa ffeeza,Naye bw’aba luggi,Tulimukubako olubaawo olw’entolokyo.”
10  “Ndi bbugwe,N’amabeere gange galinga eminaala. N’olwekyo mu maaso ge nningaOmuntu afunye emirembe.
11  Sulemaani yalina ennimiro y’emizabbibu mu Bbaali-Kamooni. Ennimiro eyo yagikwasa abantu bagirabirire. Olw’ebibala ebyalimu, buli omu ku bo yaleetanga ebitundu bya ffeeza lukumi.
12  Ennimiro yange ey’emizabbibu yange. Ggwe Sulemaani, ebitundu bya ffeeza olukumi bibyo,Ate ebitundu bya ffeeza ebikumi ebibiri by’abo abagirabirira.”
13  “Ggwe abeera mu nnimiro,Bannange balindiridde okuwulira eddoboozi lyo. Nange ka ndiwulire.”
14  “Omwagalwa wange, yanguwa,Era wenyuka ng’enjazaOba ng’empeewo entoKu nsozi eziriko ebimera eby’akaloosa.”
7  “Ebigere byo nga birabika bulungi mu ngatto,Ggwe omuwala ow’omutima omulungi! Ebisambi byo ebyakula obulungi biringa amajolobero,Agaakolebwa omukugu.
2  Ekkundi lyo kibya ekyekulungirivu. Ka kiremenga kubulamu mwenge omutabule. Olubuto lwo lulinga entuumu y’eŋŋaano,Eyeetooloddwa amalanga.
3  Amabeere go gombi galinga enjaza ento,Abaana b’enjaza abalongo.
4  Ensingo yo eringa omunaala ogw’amasanga. Amaaso go galinga ebidiba by’e Kesuboni,Ebiri okumpi n’omulyango gwa Basu-labbimu. Ennyindo yo eringa omunaala gwa Lebanooni,Ogutunudde e Ddamasiko.
5  Omutwe gwo gulinga Olusozi Kalumeeri,N’enviiri zo ziringa wuzi eza kakobe. Kabaka asikirizibwa enviiri zo empanvu era ezirabika obulungi.
6  Ng’olabika bulungi era ng’osanyusa! Ggwe omuwala gwe njagala, osinga ebirala byonna ebisanyusa.
7  Wawanvuwa ng’olukindu,N’amabeere go galinga ebirimba by’entende.
8  Nnagamba nti, ‘Nja kulinnya olukindu,Nnoge ebibala byalwo.’ Amabeere go ka gabeere ng’ebirimba by’ezzabbibu,N’akawoowo k’omukka gw’ossa ka kabeere ng’aka apo,
9  N’akamwa ko ka kabeere ng’omwenge ogusingayo obulungi.” “Ka gukkirire bulungi mu mumiro gw’omwagalwa wange,Guyite mpola mpola ku mimwa gy’abo abeebase.
10  Nze ndi wa mwagalwa wange,Era nze gw’ayagala.
11  Omwagalwa wange, jjangu,Tugende ebweru;Ka tubeere mu bimera bya kofera.
12  Tukeere tugende mu nnimiro y’emizabbibu,Tulabe obanga emizabbibu gireese emitunsi,Tulabe obanga ebimuli byanjuluzza,Tulabe obanga enkomamawanga zaanyizza. Eyo gye nnaakulagira omukwano.
13  Amadudayimu gawunya akaloosa;Ku miryango gyaffe waliwo ebibala ebirungi ebya buli ngeri,Ebiggya n’ebikadde,Bye nkuterekedde, ggwe omwagalwa wange.
6  “Omwagalwa wo alaze wa,Ggwe asinga abakazi bonna obulungi? Omwagalwa wo akutte kkubo ki? Ka tumunoonyeze wamu naawe.”
2  “Omwagalwa wange aserengese mu nnimiro ye,Mu nnimiro y’ebimera eby’akaloosa,Okulundirayo ekisibo kye,N’okunoga amalanga.
3  Omwagalwa wange, wange,Nange ndi wuwe. Alundira endiga mu malanga.”
4  “Omwagalwa wange, olabika bulungi nga Tiruza,Olabika bulungi nga Yerusaalemi,Owuniikiriza ng’amagye ageetoolodde bbendera zaago.
5  Nzigyaako amaaso go,Kubanga gampangudde. Enviiri zo ziringa ekisibo ky’embuziEzikkirira ku nsozi za Gireyaadi.
6  Amannyo go galinga ekisibo ky’endigaEzaakamala okunaazibwa,Nga zonna zaazaala balongo,Era nga tewali n’emu ebuliddwako mwana gwayo.
7  Amatama go galinga ebiwayi by’enkomamawangaMu katimba ke weebikkiridde.
8  Ne bwe wabaawo bannaabakyala 60N’abazaana 80Era n’abawala abatabalika,
9  Ejjiba lyange, ataliiko kamogo, ali omu yekka. Y’omu yekka owa nnyina. Y’asinga okuba omuganzi eri oyo eyamuzaala. Abawala bamulaba ne bamwogerako ebirungi;Bannaabakyala n’abazaana bamulaba ne bamutendereza.
10  ‘Ani oyo ayakaayakana ng’emmambya esala,Alabika obulungi ng’omwezi ogw’eggabogabo,Omulongoofu ng’omusana,Awuniikiriza ng’amagye ageetoolodde bbendera zaago?’”
11  “Nnaserengeta mu nnimiro y’emiti egy’ebibala,Okulaba emitunsi ku miti egiri mu kiwonvu,Okulaba obanga emizabbibu gireese emitunsi,Okulaba obanga emiti gy’enkomamawanga gimulisizza.
12  Olw’okwagala okulaba ebintu ebyo,Nneesanga ntuuse awaaliAmagaali g’abantu bange ab’emitima emirungi.”
13  “Komawo, komawo, omuwala Omusulamu! Komawo, komawo,Tukutunuulire!” “Lwaki mutunuulira omuwala Omusulamu?” “Alinga amazina ga Makanayimu!”
5  “Mwannyinaze, mugole wange,Nzize mu nnimiro yange. Nnonze miira wange n’eby’akaloosa byange. Ndidde omubisi gwange ogw’enjuki n’ebisenge byagwo;Nnywedde omwenge gwange n’amata gange.” “Ab’emikwano, mulye! Munywe mutamiire omukwano!”
2  “Nneebase, naye omutima gwange gutunula. Mpulira omwagalwa wange ng’akonkona!” “Nziguliraawo mwannyinaze gwe njagala ennyo,Ejjiba lyange, ataliiko kamogo! Anti omutwe gwange gutobye omusulo,Enviiri zange zijjudde ssuulwe.”
3  “‘Nneeyambudde ekyambalo kyange. Nziremu ate nkyambale? Nnaabye ebigere. Nziremu ate mbiddugaze?’
4  Omwagalwa wange yaggya omukono gwe mu kituli ky’oluggi,Omutima gwange ne gubuguumirira.
5  Nnasituka okuggulirawo omwagalwa wange;Emikono gyange gyali gitonnya miira,N’engalo zange nga zitonnya amafuta ga miira,Ne bikulukutira ku bisiba oluggi.
6  Nnaggulirawo omwagalwa wange,Naye yali avuddewo, ng’agenze. Nnanakuwala ng’agenze. Nnamunoonya naye saamuzuula. Nnamukowoola naye teyanziramu.
7  Abakuumi abaali balawuna ekibuga bansanga. Bankuba ne bantuusaako ebisago. Abakuumi b’oku bbugwe banzigyako omunagiro gwange.
8  Mmwe abawala ba Yerusaalemi mbalayiza,Bwe musisinkana omwagalwa wange,Mumugambe nti omukwano gundwazizza.”
9  “Ggwe asinga abakazi bonna okulabika obulungiKiki omwagalwa wo ky’asinza omwagalwa omulala yenna? Kiki omwagalwa wo ky’asinza omwagalwa omulala yenna,Olyoke otulayize bw’otyo?”
10  “Omwagalwa wange alabika bulungi nnyo era mumyufu;Ne bw’aba mu bantu omutwalo aba wa njawulo nnyo.
11  Omutwe gwe gulinga zzaabu asingayo obulungi. Enviiri ze ziringa ensansa ezeewuuba,Era nzirugavu nga nnamuŋŋoona.
12  Amaaso ge galinga amayiba agali ku mabbali g’emigga,Aganaabira mu mata,Agatudde okumpi n’ekidiba ekijjudde amazzi.
13  Amatama ge galinga ennimiro y’ebimera eby’akaloosa,Galinga entuumu y’omuddo oguwunya akaloosa. Emimwa gye giringa amalanga agatonnya amafuta ga miira.
14  Engalo ze za zzaabu era zirina enjala eziringa amayinja ga kirisoliti. Olubuto lwe lulinga amasanga agamasamasa agateekeddwako amayinja ga safiro.
15  Amagulu ge galinga empagi z’amayinja agalabika obulungi ezisimbiddwa ku matoffaali aga zzaabu asingayo obulungi. Alabika bulungi ng’ensi ya Lebanooni, muwanvu ng’emiti gy’entolokyo.
16  Akamwa ke buwoomi bwereere,Buli ekimuliko kisikiriza. Mmwe abawala ba Yerusaalemi, oyo ye mwagalwa wange, gwe njagala ennyo.”
1  Oluyimba olusinga ennyimba zonna, nga lwe lwa Sulemaani:
2  “Nnywegera n’emimwa gyo,Kubanga omukwano gw’olaga gusinga omwenge.
3  Amafuta go galina akaloosa akalungi. Erinnya lyo liringa amafuta ag’akaloosa agafukiddwa ku mutwe. Abawala kyebava bakwagala.
4  Ntwala gy’olaga; tudduke. Kabaka annyingizza mu bisenge bye. Ka tusanyuke era tujagulize wamu. Ka tutende omukwano gw’olaga; omukwano gw’olaga gusinga omwenge. Ogwanira okwagala kwabwe.
5  Mmwe abawala ba Yerusaalemi, ndi muwala muddugavu naye ndabika bulungi,Nninga weema z’e Kedali, nninga emitanda gya weema za Sulemaani.
6  Temuntunuulira olw’okuba ndi muddugavu,Omusana gunjokezza. Bannyinaze baansunguwalira;Baampa ogw’okulabirira ennimiro z’emizabbibu,Ne sisobola kulabirira nnimiro yange.
7  Ggwe gwe njagala ennyo,Mbuulira gy’olundira ekisibo kyo,Era gy’okigalamiza mu ttuntu. Lwaki mbeera ng’omukazi eyeebisse ekitambaala ku maasoNga ndi mu bisibo bya banno?”
8  “Ggwe asinga abakazi bonna obulungi, bw’oba nga tomanyi,Genda ng’ogoberera ekisinde ky’ekisiboOlundire embuzi zo ento okumpi ne weema z’abasumba.”
9  “Omwagalwa wange ondabikira bulungi ng’embalaasi enkazi eri ku magaali ga Falaawo.
10  Amajolobero galabisa bulungi amatama go,Embira zirabisa bulungi obulago bwo.
11  Tujja kukukolera amajolobero aga zzaabu,Agatonaatoneddwako ffeeza.”
12  “Kabaka bw’aba atudde ku mmeeza ye,Amafuta gange ag’akaloosa gawunyira bulungi omwagalwa wange.
13  Gye ndi omwagalwa wange alinga akasawo akalimu miira akawunya obulungiAkasula mu kifuba kyange.
14  Gye ndi omwagalwa wange alinga ekiganda kya koferaMu nnimiro z’emizabbibu ez’omu Eni-gedi.”
15  “Ng’olabika bulungi omwagalwa wange! Ng’olabika bulungi! Amaaso go galinga ag’ejjiba.”
16  “Naawe olabika bulungi omwagalwa wange, era osanyusa. Ekiriri kyaffe kya bikoola.
17  Emirabba gy’ennyumba yaffe gya miti gy’entolokyo,Embaawo z’akasolya kaffe za miberosi.
2  “Ndi kimuli bumuli eky’omu lusenyi,Eddanga ery’omu biwonvu.”
2  “Ng’eddanga mu maggwa,Gwe njagala bw’ali bw’atyo mu bawala.”
3  “Ng’omuti gwa apo bwe guba mu miti egy’omu kibira,N’omwagalwa wange bw’ali bw’atyo mu bavubuka. Njagala nnyo okutuula mu kisiikirize kye,Era ekibala kye kimpoomera.
4  Yannyingiza mu nnyumba omuliirwa ebijjulo,Era bbendera ye eyali ku nze kwe kwagala.
5  Mumpe ebitole by’ezzabbibu ne apo,Ndye nziremu amaanyi,Kubanga omukwano gundwazizza.
6  Omukono gwe ogwa kkono guli wansi w’omutwe gwange;N’omukono gwe ogwa ddyo gumpambaatidde.
7  Mmwe abawala ba Yerusaalemi,Mbalayiza enjaza n’empeewo ez’oku ttale: Temugolokosanga kwagala kwange newakubadde okukuzuukusa okutuusa we kulyagalira.
8  Mpulira eddoboozi ly’omwagalwa wange! Laba! Wuuyo ajja,Ng’alinnya ensozi, ng’obusozi abuyitako awenyuka.
9  Omwagalwa wange alinga enjaza, alinga empeewo ento. Wuuli ayimiridde emabega w’ennyumba yaffe,Alingiza mu ddirisa,Atunula mu ddirisa ery’akatimba.
10  Omwagalwa wange aŋŋamba nti,‘Yimuka gwe gwe njagala ennyo,Nnalulungi wange, jjangu tugende.
11  Laba! Ekiseera ky’obutiti kiyise,Enkuba eweddeyo, egenze.
12  Ebimuli byanyizza mu nsi,Ekiseera ky’okusalira kituuse,Era oluyimba lw’ejjiba luwulirwa mu nsi yaffe.
13  Ebibala by’omutiini ebisooka byengedde;Emizabbibu gimulisizza era giwunya akawoowo. Omwagalwa wange, yimuka ojje. Nnalulungi wange, jjangu tugende.
14  Ggwe ejjiba lyange, vaayo mu mpampagama z’olwazi,Vaayo eyo aweekusifu mu lwazi olugulumivu,Nkulabe era mpulire eddoboozi lyo,Kubanga eddoboozi lyo ddungi era olabika bulungi.’”
15  “Mutukwatire ebibe,Ebibe ebito ebyonoona ennimiro zaffe ez’emizabbibu,Kubanga emizabbibu gyaffe gimulisizza.”
16  “Omwagalwa wange, wange, nange ndi wuwe. Alundira endiga mu malanga.
17  Ng’empewo tennatandika kukunta, era nga n’ebisiikirize tebinnaggwaawo,Komawo mangu omwagalwa wange,’enjaza oba empeewo ento ku nsozi eziri wakati waffe.
3  “Bwe nnali ku kitanda kyange ekiro,Nnanoonya oyo gwe njagala. Nnamunoonya, naye saamuzuula.
2  Kyennava ŋŋamba nti, ‘Ka nnyimuke ntambuletambule mu kibuga;Ka nnoonye oyo gwe njagala,Mu nguudo ne mu bifo ebya lukale. Nnamunoonya, naye saamuzuula.
3  Abakuumi abaali balawuna mu kibuga bansanga,Ne mbabuuza nti, ‘Mundabiddeko ku oyo gwe njagala?’
4  Nnali nnaakabayitako bwe nti,Ne nsanga oyo gwe njagala. Ne mmukwata, era saamuta,Okutuusa lwe nnamuleeta mu nnyumba ya mmange,Mu bisenge by’oyo eyanzaala.
5  Mmwe abawala ba Yerusaalemi,Mbalayiza enjaza n’empeewo ez’oku ttale: Temugolokosanga kwagala kwange newakubadde okukuzuukusa okutuusa we kulyagalira.”
6  “Kiki ekyo ekiringa empagi z’omukka ekyambuka nga kiva mu ddungu,Ekiwunya akawoowo ka miira n’ak’obubaani obweru,N’eby’akaloosa byonna eby’abasuubuzi?”
7  “Laba! Ye ntebe ya Sulemaani. Yeetooloddwa abasajja ab’amaanyi nkaaga,Nga be bamu ku basajja ab’amaanyi ab’omu Isirayiri,
8  Bonna balina ebitala,Bonna batendekeddwa okulwana,Buli omu asibye ekitala kye mu kiwatoOkwerinda eby’entiisa eby’ekiro.”
9  “Ye ntebe ya Kabaka SulemaaniGye yeekolera mu miti gy’e Lebanooni.
10  Empagi zaayo yazikola mu ffeeza,Ekyesigamwako kya zzaabu,Ekituulibwako kya wuzi eza kakobe;Era ng’Abawala ba YerusaalemiBaagitonaatona bulungi munda.”
11  “Mmwe abawala ba Sayuuni mufulume,Mulabe Kabaka SulemaaniNg’ayambadde omuge nnyina gwe yamukoleraKu lunaku lw’embaga ye,Ku lunaku omutima gwe lwe gwasanyuka.”
