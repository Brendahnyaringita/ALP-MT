4  Kaakano ŋŋamba nti omusika bw’aba ng’akyali mwana muto, taba na njawulo na muddu wadde nga y’aba nnannyini bintu byonna,
2  naye abeera mu mikono gy’abo abamulabirira n’egy’abawanika okutuusa olunaku kitaawe lwe yassaawo.
3  Mu ngeri y’emu, naffe bwe twali tukyali bato, twalinga baddu ba bintu eby’omu nsi ebisookerwako.
4  Naye ekiseera ekigereke bwe kyatuuka, Katonda yatuma Omwana we eyazaalibwa omukazi era eyali wansi w’amateeka,
5  asobole okununula abo abali wansi w’amateeka ng’abagula, tulyoke tufuulibwe abaana.
6  Kati olw’okuba muli baana, Katonda asindise omwoyo gw’Omwana we mu mitima gyaffe, era gwogerera waggulu nti: “Abba!”
7  N’olwekyo, tokyali muddu, wabula oli mwana; era bw’oba ng’oli mwana, Katonda era akufudde musika.
8  Naye bwe mwali nga temumanyi Katonda, mwali baddu b’abo abatali bakatonda.
9  Naye kaakano nga bwe mumanyi Katonda, oba kaakano nga Katonda bw’abamanyi, kijja kitya okuba nti muddayo nate eri ebintu ebisookerwako ebinafu era ebitalina mugaso, ne mwagala okuddamu okubeera abaddu baabyo?
10  Mukwata butiribiri ennaku, n’emyezi, n’ebiro, n’emyaka.
11  Ndi mweraliikirivu nti oboolyawo nnateganira bwereere okubayamba.
12  Ab’oluganda, mbeegayiridde, mubeere nga nze, kubanga nange nnali nga mmwe. Temulina kibi kye mwankola.
13  Mukimanyi nti olw’obulwadde bwange, nnafuna akakisa okubabuulira amawulire amalungi omulundi ogwasooka.
14  Wadde ng’obulwadde bwe nnalina bwali kigezo gye muli, temwanneewala wadde okunneenyinyala; naye mwansembeza ng’abasembeza malayika wa Katonda, era ng’abasembeza Kristo Yesu.
15  Kati olwo essanyu eryo lye mwalina lyadda wa? Kubanga ndi mukakafu nti singa kyali kisoboka, mwandiggyemu amaaso gammwe ne mugampa.
16  Kati olwo nfuuse mulabe wammwe kubanga mbabuulira amazima?
17  Abantu abo bagezaako nnyo okulaba nti mudda ku ludda lwabwe, naye si lwa kigendererwa kirungi; baagala munneesambe, mubagoberere.
18  Kyokka kiba kirungi bulijjo omuntu bw’agezaako okubazza ku ludda lwe olw’ekigendererwa ekirungi, so si ku olwo lwokka lwe mba nammwe,
19  mmwe abaana bange abato abandeetedde okuddamu okulumwa ebisa okutuusa Kristo lw’alibeeyolekeramu.
20  Kyandibadde kirungi singa mbadde ndi nammwe kaakano ne njogera mu ngeri endala, kubanga munneewuunyisizza nnyo.
21  Mumbuulire mmwe abaagala okuba wansi w’amateeka, Temumanyi Mateeka kye gagamba?
22  Ng’ekyokulabirako, kyawandiikibwa nti Ibulayimu yalina abaana babiri, ng’omu yamuzaala mu muzaana ate ng’omulala yamuzaala mu mukazi ow’eddembe;
23  naye ng’oyo ow’omuzaana yazaalibwa mu ngeri eya bulijjo, ate ng’ow’omukazi ow’eddembe yazaalibwa okuyitira mu kisuubizo.
24  Ebintu bino bya kabonero; kubanga abakazi bano bategeeza endagaano bbiri, eyo eyakolebwa ku Lusozi Sinaayi, y’oyo azaala abaana ab’omu buddu era nga ye Agali.
25  Kati Agali aba akiikirira Olusozi Sinaayi oluli mu Buwalabu, era ye Yerusaalemi ekiriwo leero, ekiri mu buddu n’abaana baakyo.
26  Naye Yerusaalemi ekya waggulu kya ddembe, era ye nnyaffe.
27  Kubanga kyawandiikibwa nti: “Sanyuka ggwe omukazi omugumba atazaala; leekaana era yogerera waggulu n’essanyu ggwe omukazi atalumwa bisa; kubanga abaana b’omukazi eyayabulirwa bangi okusinga ab’oyo alina omusajja.”
28  Kale ab’oluganda, muli baana ba kisuubizo nga Isaaka bwe yali.
29  Naye ng’oyo eyazaalibwa mu ngeri eya bulijjo bwe yatandika okuyigganya oyo eyazaalibwa okuyitira mu mwoyo, ne kaakano bwe kiri.
30  Naye ekyawandiikibwa kigamba kitya? “Goba omuzaana ne mutabani we, kubanga omwana w’omuzaana tagenda kuba musika wamu n’omwana w’omukazi ow’eddembe.”
31  N’olwekyo ab’oluganda, tetuli baana ba muzaana wabula tuli baana ba mukazi ow’eddembe.
6  Ab’oluganda, omuntu ne bw’aba ng’akutte ekkubo ekkyamu nga tannakitegeera, mmwe abalina ebisaanyizo eby’eby’omwoyo mugezeeko okumutereeza nga mukikola mu mwoyo omukkakkamu. Naye mwekuume, sikulwa nga nammwe mukemebwa.
2  Buli muntu yeetikkenga omugugu gwa munne, mu ngeri eyo mujja kuba mutuukiriza etteeka lya Kristo.
3  Omuntu yenna bwe yeetwala okuba nti wa waggulu, naye nga talina bw’ali, aba yeerimbalimba.
4  Naye buli omu akebere ebyo by’akola, awo ajja kuba ne ky’asinziirako okwenyumiriza ku lulwe, nga teyeegeraageranyizza na muntu mulala.
5  Kubanga buli omu ajja kwetikka obuvunaanyizibwa bwe.
6  Ate era, oyo yenna ayigirizibwa agabane ebintu byonna ebirungi n’oyo ayigiriza.
7  Temubuzaabuzibwanga: Katonda tasekererwa. Kubanga ekyo omuntu ky’asiga, era ky’alikungula;
8  kubanga oyo asigira omubiri gwe alikungula okuvunda okuva mu mubiri gwe, naye oyo asigira omwoyo alikungula obulamu obutaggwaawo okuva mu mwoyo.
9  N’olwekyo, ka tuleme kulekera awo kukola birungi, kubanga ekiseera bwe kirituuka tulikungula singa tetukoowa.
10  Kale nno, buli lwe tuba tufunye akakisa, ka tukolerenga bonna ebirungi, naye okusingira ddala bakkiriza bannaffe.
11  Mulabe bwe mbawandiikidde mu nnukuta ennene n’omukono gwange.
12  Abo bonna abaagala okulabika nti balungi kungulu be bagezaako okubawaliriza okukomolebwa, nga baagala bwagazi kwewala okuyigganyizibwa olw’omuti gwa Kristo Yesu ogw’okubonaabona.
13  N’abo abakomolebwa tebakwata Mateeka, naye baagala mukomolebwe basobole okufuna kye basinziirako okwenyumiriza olw’emibiri gyammwe.
14  Siryenyumiriza n’akatono, okuggyako nga nneenyumiririza mu muti gwa Mukama waffe Yesu Kristo ogw’okubonaabona, era ng’okuyitira mu ye ensi ettiddwa mu kulaba kwange, era nange nzitiddwa mu kulaba kwayo.
15  Okukomolebwa oba obutakomolebwa si kikulu, ekikulu kwe kubeera ekitonde ekiggya.
16  Abo bonna abatambula nga bwe kisaanira nga bagoberera etteeka lino ery’empisa, emirembe n’okusaasira bibeere nabo; weewaawo bibeere ku Isirayiri wa Katonda.
17  Okuva kati n’okweyongerayo, ka waleme kubaawo n’omu antawaanya, kubanga nnina enkovu ku mubiri gwange olw’okubeera omuddu wa Yesu.
18  Ab’oluganda, ekisa eky’ensusso ekya Mukama waffe Yesu Kristo kibeere n’omwoyo gwe mulaga. Amiina.
5  Okusobola okufuna eddembe eryo, Kristo yatufuula ba ddembe. N’olwekyo, mube banywevu, era temukkiriza kuddamu kusibibwa mu kikoligo kya buddu.
2  Laba! Nze Pawulo mbagamba nti, bwe mukomolebwa, Kristo ajja kuba takyalina ky’abagasa.
3  Ate era, mbuulira buli muntu akomolebwa nti alina okutuukiriza Amateeka gonna.
4  Mweyawudde ku Kristo, mmwe abagezaako okufuna obutuukirivu olw’amateeka; muvudde mu kisa kye eky’ensusso.
5  Naye ffe ku bw’omwoyo tulindirira obutuukirivu obwasuubizibwa, obujja okufunibwa olw’okukkiriza kwe tulina.
6  Mu Kristo Yesu, okukomolebwa oba obutakomolebwa si kikulu; ekikulu kwe kukkiriza okuba kukolera ku kwagala.
7  Mwali mutambula bulungi. Ani yabalemesa okweyongera okugondera amazima?
8  Ani yabasendasenda okweyisa bwe mutyo? Oyo abayita si y’akola bw’atyo.
9  Ekizimbulukusa ekitono kizimbulukusa ekitole kyonna.
10  Ndi mukakafu nti mmwe abali obumu ne Mukama waffe temujja kufuna ndowooza ndala; naye oyo abaleetedde ebizibu, k’abe ani, ajja kuweebwa ekibonerezo ekimugwanira.
11  Naye nze, ab’oluganda, bwe mba nga nkyabuulira okukomolebwa, ate lwaki nkyayigganyizibwa? Bwe kiba nti okukomolebwa kwe nkyabuulira, omuti ogw’okubonaabona olwo guba tegukyali kyesittaza.
12  Nnandyagadde abo abagezaako okubatabulatabula beeraawe.
13  Ab’oluganda, mwayitibwa mubeere ba ddembe; kyokka eddembe lino temulikozesa ng’eky’okusinziirako okugoberera okwegomba okw’omubiri, naye buli omu aweereze munne mu kwagala.
14  Kubanga Amateeka gonna gatuukirizibwa mu kiragiro kimu, ekigamba nti: “Yagalanga muliraanwa wo nga bwe weeyagala.”
15  Naye, bwe muba nga mugenda mu maaso okulumagana n’okulyaŋŋana, mwegendereze muleme kwemalawo.
16  Naye ŋŋamba nti, Mutambulirenga mu mwoyo, era temujja kukola kintu kyonna mubiri kye gwegomba.
17  Kubanga omubiri gukontana n’omwoyo mu ebyo bye gwegomba, era n’omwoyo gukontana n’omubiri; omubiri n’omwoyo bikontana ne kiba nti bye mwagala okukola byennyini si bye mukola.
18  Ate era, bwe muba nga mukulemberwa omwoyo, temuba wansi w’amateeka.
19  Kaakano, ebikolwa eby’omubiri bya lwatu era bye bino: ebikolwa eby’obugwenyufu, obutali bulongoofu, obugwagwa,
20  okusinza ebifaananyi, eby’obusamize, empalana, okuyomba, obuggya, obusungu, empaka, okweyawulamu, okwekutulamu obubiina,
21  ensaalwa, obutamiivu, ebinyumu, n’ebiringa ebyo. Mbalabula ku bintu bino nga bwe nnasooka okubalabula, nti abakola ebintu ng’ebyo tebalisikira Bwakabaka bwa Katonda.
22  Ku luuyi olulala, ebyo ebiri mu kibala eky’omwoyo kwe kwagala, essanyu, emirembe, obugumiikiriza, ekisa, obulungi, okukkiriza,
23  obukkakkamu, okwefuga. Ebiri ng’ebyo tebiriiko tteeka libikugira.
24  Ate era, abo aba Kristo Yesu baakomerera ku muti omubiri awamu n’okwegomba kwagwo okubi.
25  Bwe tuba ng’obulamu bwaffe tubutambuliza ku bulagirizi bw’omwoyo, ka tweyongere okugoberera obulagirizi bw’omwoyo.
26  Ka tulemenga okwetwala nti tuli ba kitalo, nga tuleetawo okuvuganya wakati mu ffe, era nga tukwatirwagana obuggya.
1  Nze Pawulo, omutume ataalondebwa bantu wadde okuyitira mu bantu, wabula eyalondebwa Yesu Kristo ne Katonda Kitaffe eyamuzuukiza mu bafu,
2  mpandiikira ebibiina eby’omu Ggalatiya nga ndi wamu n’ab’oluganda bonna abali nange:
3  Ekisa eky’ensusso n’emirembe ebiva eri Katonda Kitaffe ne Mukama waffe Yesu Kristo bibeere nammwe.
4  Kristo yeewaayo olw’ebibi byaffe asobole okutununula okuva mu nteekateeka y’ebintu eno embi, nga Katonda waffe era Kitaffe bwe yayagala.
5  Katonda oyo aweebwe ekitiibwa emirembe n’emirembe. Amiina.
6  Nneewuunyizza nnyo nti mu kaseera katono mutandise okuva ku Oyo eyabayita n’ekisa kya Kristo eky’ensusso ne muwuliriza amawulire amalungi amalala.
7  Si nti eriyo amawulire amalungi amalala; naye waliwo ababatawaanya nga baagala okunyoolanyoola amawulire amalungi agakwata ku Kristo.
8  Kyokka, ka kibe nti wabaawo omu ku ffe, oba malayika ava mu ggulu n’ababuulira amawulire amalungi agaawukana ku ago ge twababuulira, akolimirwe.
9  Nga bwe twayogera okusooka, nziramu nate okukyogera nti, Buli ababuulira amawulire amalungi agaawukana ku ago ge mwakkiriza, akolimirwe.
10  Kaakano njagala kusiimibwa bantu oba Katonda? Oba, njagala kusanyusa bantu? Singa mbadde nkyasanyusa bantu sandibadde muddu wa Kristo.
11  Ab’oluganda, njagala mukitegeere nti amawulire amalungi ge nnababuulira tegaasibuka mu bantu;
12  kubanga saagafuna kuva eri muntu yenna era teganjigirizibwa, wabula Yesu Kristo ye yagambikkulira.
13  Awatali kubuusabuusa, mwawulira engeri gye nneeyisangamu edda nga ndi mu ddiini y’Ekiyudaaya, nti nnayigganyanga nnyo ekibiina kya Katonda nga njagala okukizikiriza;
14  era okukulaakulana kwange mu ddiini y’Ekiyudaaya kwali kwa maanyi nnyo okusinga okw’abalala bangi ab’eggwanga lyange bwe twali twenkanya emyaka, kubanga nnali munyiikivu nnyo mu kugoberera obulombolombo bwa bajjajjange.
15  Naye Katonda eyansobozesa okuzaalibwa era eyampita olw’ekisa kye eky’ensusso bwe yakiraba nga kirungi
16  okumanyisa ebikwata ku Mwana we okuyitira mu nze, nsobole okubuulira amawanga amawulire amalungi agamukwatako, seebuuza mangu ago ku muntu mulala yenna;
17  era saagenda Yerusaalemi eri abo abansooka okufuuka abatume, naye nnagenda mu Buwalabu, era oluvannyuma ne nkomawo mu Ddamasiko.
18  Oluvannyuma lw’emyaka esatu nnagenda e Yerusaalemi okukyalira Keefa, era nnabeera naye okumala ennaku 15.
19  Naye sirina mutume mulala gwe nnalaba okuggyako Yakobo muganda wa Mukama waffe.
20  Mbakakasa mu maaso ga Katonda nti ebintu bino bye mbawandiikira si bya bulimba.
21  Oluvannyuma lw’ekyo, nnagenda mu bitundu by’e Busuuli ne Kirikiya.
22  Naye ebibiina by’omu Buyudaaya ebyali obumu ne Kristo byali tebimmanyi.
23  Baawuliranga buwulizi nti: “Omusajja eyali atuyigganya kaakano abuulira amawulire amalungi agakwata ku nzikiriza gye yali agezaako okusaanyaawo.”
24  Awo ne batandika okugulumiza Katonda ku lwange.
2  Oluvannyuma lw’emyaka 14 nnaddayo nate e Yerusaalemi nga ndi ne Balunabba, era ne Tito ne ŋŋenda naye.
2  Naye nnagendayo olw’okubikkulirwa kwe nnafuna. Era nnabategeeza amawulire amalungi ge mbuulira mu b’amawanga. Kyokka nnagategeeza abo bokka abaali bassibwamu ennyo ekitiibwa, nga njagala okukakasa nti omulimu gw’obuweereza gwe nnali nkola, oba gwe nnali nkoze tegwali gwa bwereere.
3  Ate era, ne Tito eyali nange teyawalirizibwa kukomolwa wadde nga yali Muyonaani.
4  Naye ensonga eyo yajjawo olw’ab’oluganda ab’obulimba abajja mu ffe okuketta balabe eddembe lye tulina mu Kristo Yesu, basobole okutufuulira ddala abaddu;
5  bano tetwabagondera wadde okumala akaseera akatono ennyo, amazima g’amawulire amalungi gasobole okweyongera okubeera nammwe.
6  Naye abo abaali batwalibwa ng’abakulu—ka babe nga baali bantu ba ngeri ki, si kikulu gye ndi, kubanga Katonda tatwalirizibwa ndabika ya muntu ey’okungulu—abo abaali bassibwamu ennyo ekitiibwa, sirina kipya kye nnafuna kuva gye bali.
7  Naye bwe baalaba nti nnali nkwasiddwa omulimu gw’okubuulira abatali bakomole amawulire amalungi nga Peetero bwe yali akwasiddwa ogw’okubuulira abakomole—
8  kubanga oyo eyawa Peetero obuyinza okuba omutume eri abakomole nange ye yampa obuyinza okuba omutume eri ab’amawanga—
9  era bwe baategeera ekisa eky’ensusso ekyandagibwa, Yakobo, Keefa ne Yokaana, abaali batwalibwa ng’empagi mu kibiina, ne batukwata mu ngalo, nze ne Balunabba okulaga nti baali bakikkirizza ffe tugende eri ab’amawanga naye bo bagende eri abakomole.
10  Kye baatusaba kyokka kwe kujjukiranga abaavu, era kino nfubye nnyo okukikola.
11  Naye Keefa bwe yajja mu Antiyokiya, nnamunenya maaso ku maaso, kubanga kye yali akola tekyali kituufu n’akamu.
12  Kubanga abasajja abaava ewa Yakobo bwe baali tebannajja, yali alya n’ab’amawanga; naye bwe bajja, n’alekera awo okulya nabo n’abeeyawulako olw’okutya abakomole.
13  Abayudaaya abalala nabo baamwegattako mu bunnanfuusi buno, ne Balunabba naye n’atwalirizibwa obunnanfuusi bwabwe.
14  Naye bwe nnalaba nga baali tebatuukana na mazima ag’amawulire amalungi, ne ŋŋamba Keefa mu maaso gaabwe bonna nti: “Bwe kiba nti ggwe, wadde oli Muyudaaya, weeyisa ng’ab’amawanga so si ng’Abayudaaya, oyinza otya okuwaliriza ab’amawanga okugoberera empisa z’Abayudaaya?”
15  Ffe Abayudaaya ab’obuzaaliranwa, so si aboonoonyi okuva mu b’amawanga,
16  tukitegeera nti omuntu ayitibwa mutuukirivu si lwa kutuukiriza ebyo amateeka bye galagira naye olw’okukkiririza mu Yesu Kristo. N’olwekyo tukkiririza mu Kristo Yesu, tusobole okuyitibwa abatuukirivu lwa kukkiririza mu Kristo so si lwa kutuukiriza ebyo mateeka bye galagira, kubanga tewali muntu ajja kuyitibwa mutuukirivu olw’okutuukiriza ebyo amateeka bye galagira.
17  Kaakano bwe kiba nti ffe abaagala okuyitibwa abatuukirivu okuyitira mu Kristo tusangiddwa nga tuli boonoonyi, olwo ekyo kiba kitegeeza nti Kristo aba atukubiriza kwonoona? N’akatono!
18  Ebintu bye nnamenya bwe nziramu okubizimba, mba ndaga nti ndi mwonoonyi.
19  Kubanga okuyitira mu mateeka nnafa eri amateeka nsobole okubeera omulamu eri Katonda.
20  Nkomereddwa wamu ne Kristo ku muti. Si nze omulamu, naye Kristo ye mulamu mu nze. Mazima ddala, obulamu bwe nnina kati mu mubiri mbulina lwa kukkiririza mu Mwana wa Katonda eyanjagala ne yeewaayo ku lwange.
21  Sigaana kisa kya Katonda eky’ensusso, kubanga bwe kiba nti obutuukirivu bufunibwa kuyitira mu mateeka, Kristo aba yafiira bwereere.
3  Mmwe Abaggalatiya abatalina magezi, ani yabalimbalimba ng’ate okukomererwa kwa Yesu Kristo kwabannyonnyolwa bulungi?
2  Kino kyokka kye njagala okubabuuza: Mwafuna omwoyo lwa kutuukiriza mateeka bye galagira oba lwa kukkiririza mu bye mwawulira?
3  Ddala temulina magezi? Oluvannyuma lw’okutandika okutambulira mu kkubo ery’omwoyo, kaakano mumaliririza mu kkubo lya mubiri?
4  Ebibonyoobonyo ebingi bye mwayitamu byali bya bwereere? Ndi mukakafu nti tebyali bya bwereere.
5  Kati olwo, oyo abawa omwoyo era n’akola ebyamagero mu mmwe, abikola lwa kuba mutuukiriza ebyo amateeka bye galagira oba lwa kuba mukkiririza mu bye mwawulira?
6  Nga Ibulayimu bwe ‘yakkiririza mu Yakuwa, n’abalibwa okuba omutuukirivu.’
7  Mazima ddala mukimanyi nti abo abalina okukkiriza be baana ba Ibulayimu.
8  Kaakano ekyawandiikibwa, olw’okukirengererawo nti ab’amawanga Katonda yandibayise batuukirivu lwa kukkiriza, kyalangiririrawo amawulire amalungi eri Ibulayimu nti: “Okuyitira mu ggwe amawanga gonna galiweebwa omukisa.”
9  N’olwekyo, abo abalina okukkiriza baweerwa wamu ne Ibulayimu omukisa eyalina okukkiriza.
10  Abo bonna abeesiga eky’okutuukiriza ebyo amateeka bye galagira bakolimiddwa; kubanga kyawandiikibwa nti: “Akolimiddwa oyo yenna atatuukiriza bintu byonna ebyawandiikibwa mu muzingo gw’Amateeka.”
11  Ate era, kyeyoleka kaati nti tewali ayinza kuyitibwa mutuukirivu mu maaso ga Katonda olw’okutuukiriza amateeka, kubanga “omutuukirivu anaabanga mulamu lwa kukkiriza.”
12  Kaakano Amateeka tegeetaagisa muntu kuba na kukkiriza, naye “oyo agakwata ajja kuba mulamu olwago.”
13  Kristo yatugula n’atununula mu kikolimo ky’Amateeka ng’afuuka ekikolimo mu kifo kyaffe, kubanga kyawandiikibwa nti: “Akolimiddwa buli awanikibwa ku muti.”
14  Kino kyali bwe kityo, omukisa gwa Ibulayimu gutuuke eri amawanga okuyitira mu Kristo Yesu, tusobole okufuna omwoyo ogwasuubizibwa okuyitira mu kukkiriza kwaffe.
15  Ab’oluganda, njogera nga nkozesa ekyokulabirako eky’omu bulamu obwa bulijjo: Endagaano bw’emala okukakasibwa, wadde nga muntu y’aba agikakasizza, tewabaawo agimenyawo oba agyongeramu kintu kyonna.
16  Ebisuubizo byategeezebwa Ibulayimu ne muzzukulu we. Ekyawandiikibwa tekigamba nti, “era owa bazzukulu bo,” nga gy’obeera nti kyogera ku bangi. Naye kigamba nti, “era owa muzzukulu wo,” nga kyogera ku omu, nga ye Kristo.
17  Ate era, njogera kino: Amateeka agajjawo oluvannyuma lw’emyaka 430, tegadibya ndagaano eyakolebwa Katonda, gasobole okuggyawo ekisuubizo.
18  Kubanga singa obusika buba bwesigamye ku mateeka, olwo buba tebukyesigamye ku kisuubizo; naye mu kisa kye Katonda yabuwa Ibulayimu okuyitira mu kisuubizo.
19  Kati olwo Amateeka gaali gaaki? Gaagattibwako okwoleka ebyonoono, okutuusa ezzadde eryaweebwa ekisuubizo lwe lyandizze; era gaayisibwa mu bamalayika ne gaweebwa omutabaganya.
20  Omutabaganya aba yeetaagisa ng’abakwatibwako basukka mu omu, naye ye Katonda ali omu yekka.
21  Kati olwo, Amateeka gakontana n’ebisuubizo bya Katonda? N’akatono! Kubanga singa waliwo etteeka eryaweebwa nga lisobola okuweesa abantu obulamu, obutuukirivu bwandibadde bufunibwa kuyitira mu mateeka.
22  Naye Ekyawandiikibwa kyawaayo ebintu byonna mu busibe bw’ekibi, ekisuubizo ekiva mu kukkiririza mu Yesu Kristo kisobole okuweebwa abo abalina okukkiriza.
23  Kyokka okukkiriza bwe kwali tekunnajja, twali tukuumirwa wansi w’amateeka, nga tuweebwayo mu busibe, nga tulindirira okukkiriza okwali kugenda okubikkulwa.
24  N’olwekyo, Amateeka gaafuuka mukuumi waffe atutwala eri Kristo tusobole okuyitibwa abatuukirivu okuyitira mu kukkiriza.
25  Naye kati okukkiriza bwe kumaze okujja, tetukyali wansi wa mukuumi.
26  Mu butuufu, mmwenna muli baana ba Katonda okuyitira mu kukkiriza kwe mulina mu Kristo Yesu.
27  Kubanga mmwenna abaabatizibwa mu Kristo mwambadde Kristo.
28  Tewali njawulo wakati w’Omuyudaaya n’Omuyonaani, wakati w’omuddu n’ow’eddembe, ne wakati w’omusajja n’omukazi, kubanga mmwenna muli omuntu omu mu Kristo Yesu.
29  Ate era, bwe kiba nti muli ba Kristo, ddala muli zzadde lya Ibulayimu, abasika okusinziira ku kisuubizo.
