4  Mu nnaku ezisembayo,Olusozi lw’ennyumba ya YakuwaLulinywezebwa waggulu w’ensozi,Era luligulumizibwa waggulu w’obusozi,Era abantu okuva mu mawanga balyekuluumululira okwo.
2  Amawanga mangi galigenda ne gagamba nti: “Mujje twambuke ku lusozi lwa YakuwaKu nnyumba ya Katonda wa Yakobo. Anaatuyigiriza amakubo ge,Era tunaatambulira mu mpenda ze.” Kubanga etteeka liriva mu Sayuuni,N’ekigambo kya Yakuwa kiriva mu Yerusaalemi.
3  Aliramula amawanga mangiEra alitereeza ensonga ezikwata ku mawanga ag’amaanyi agali ewala. Ebitala byabwe balibikolamu enkumbi,N’amafumu gaabwe baligakolamu ebiwabyo. Eggwanga teririyimusa kitala eri ggwanga linnaalyo,Era tebaliyiga kulwana nate.
4  Buli muntu alituula wansi w’omuzabbibu gwe ne wansi w’omutiini gwe,Era tewalibaawo n’omu abatiisa,Kubanga akamwa ka Yakuwa ow’eggye ke kakyogedde.
5  Buli ggwanga linaatambuliranga mu linnya lya katonda waalyo,Naye ffe tunaatambuliranga mu linnya lya Yakuwa Katonda waffe emirembe n’emirembe.
6  Bw’ati Yakuwa bw’agamba, “Ku lunaku olwoNdikuŋŋaanya abantu abaali bawenyera;Ndikuŋŋaanya abaasaasaanaAwamu n’abo be nnabonereza.
7  Abo abaali bawenyera ndibalekawo ng’ensigalira,Abaali baatwalibwa ewala ndibafuula eggwanga ery’amaanyi. Okuva olwo Yakuwa alibafuga nga kabaka ku Lusozi SayuuniEmirembe n’emirembe.
8  Ggwe omunaala gw’ekisibo,Akasozi ka muwala wa Sayuuni,Obufuzi obwasooka bulikuddira,Obwakabaka bwa muwala wa Yerusaalemi.
9  Lwaki oleekaana? Tolina kabaka? Oba oyo akuwa amagezi asaanyeewo? Eyo ye nsonga lwaki oli mu bulumi ng’obw’omukazi azaala?
10  Ggwe muwala wa Sayuuni, wenyoole era osindeNg’omukazi azaala,Kubanga ojja kuva mu kibuga ogende obeere ku ttale. Ojja kugenda e Babulooni,Eyo gy’olinunulibwa;Era eyo Yakuwa gy’alikugula mu mukono gw’abalabe bo.
11  Amawanga mangi galikuŋŋaana okukulwanyisa,Galigamba nti, ‘Ka kyonoonebwe,Era amaaso gaffe ka galabe kino nga kituuka ku Sayuuni.’
12  Naye tegamanyi birowoozo bya Yakuwa,Tegategeera kigendererwa kye;Kubanga aligakuŋŋaanya ng’ebinywa by’emmere ey’empeke eyaakakungulwa n’agatwala mu gguuliro.
13  Yimuka owuule ggwe muwala wa Sayuuni;Amayembe go nja kugafuula kyuma,N’ebinuulo byo nja kubifuula kikomo,Era olibetenta amawanga mangi;Ebintu bye baafuna mu makubo amakyamu ojja kubiwa YakuwaEra ebintu byabwe ojja kubiwa Mukama ow’amazima ow’ensi yonna.”
7  Zinsanze, kubanga nfuuse ng’oyoAtasanga kirimba kya zzabbibu ky’ayinza kulya,Oba ettiini erisooka okwengera lye njagala ennyo,Ng’okukungula kw’ebibala eby’omu kiseera eky’omusanaN’okw’ezzabbibu kuwedde.
2  Mu nsi temukyali muntu mwesigwa,Era tewakyali muntu mwesimbu. Bonna bateega abantu okuyiwa omusaayi. Buli muntu ayigga muganda we n’ekitimba.
3  Emikono gyabwe mikugu mu kukola ebintu ebibi;Omwami asaba okubaako ky’aweebwa,Omulamuzi alamulira mpeera,Omukulu ayogera kye yeegomba,Era bonna bateeseza wamu.
4  Mu bo asingayo obulungi alinga amaggwa,Ate asingayo okuba omwesimbu mu bo mubi okusinga olukomera olw’amaggwa. Olunaku abakuumi bo lwe baayogerako, olunaku lw’obuyinike lujja. Era mujja kusoberwa.
5  Temwesiga banywanyi bammwe,Temwesiga mikwano gyammwe egy’oku lusegere. Weegendereze by’oyogera n’oyo eyeebase mu kifuba kyo.
6  Omwana ow’obulenzi anyooma kitaawe,Omwana ow’obuwala akikinala ku nnyina,Muka mwana akikinala ku nnyazaala we;Abalabe b’omuntu be bantu ab’omu nnyumba ye.
7  Naye nze Yakuwa gwe nnaatunuuliranga. Nnaalindiriranga n’obugumiikiriza Katonda ow’obulokozi bwange. Katonda wange ajja kumpulira.
8  Ggwe omulabe wange, tosanyuka olw’obuzibu bwe ndimu. Wadde nga ngudde, nja kuyimuka;Wadde nga ndi mu nzikiza, Yakuwa ajja kuba kitangaala gye ndi.
9  Nja kugumiikiriza obusungu bwa Yakuwa—Kubanga nsobezza gy’ali—Okutuusa lw’anampolereza, ne ndagibwa obwenkanya. Ajja kundeeta mu kitangaala,Nja kutunuulira obutuukirivu bwe.
10  Omulabe wange eyali aŋŋamba nti: “Yakuwa Katonda wo aliwa?” Ajja kukiraba aswale nnyo. Amaaso gange gajja kumutunuulira. Ajja kulinnyirirwa ng’ebisooto by’omu nguudo.
11  Luliba lunaku lwa kuzimba bbugwe wo ow’amayinja,Ku lunaku olwo, ensalo eryongezebwayo.
12  Ku lunaku olwo balijja gy’oliNga bava mu Bwasuli ne mu bibuga by’e Misiri,Okuva e Misiri okutuukira ddala ku Mugga;Okuva ku nnyanja okutuuka ku nnyanja, n’okuva ku lusozi okutuuka ku lusozi.
13  Ensi erifuuka matongo olw’abo abagibeeramu,Olw’ebyo bye bakoze.
14  Lunda abantu bo ng’okozesa omuggo gwo; lunda ekisibo ky’obusika bwo,Abo abaali babeera bokka mu kibira—wakati mu nnimiro y’emiti egy’ebibala. Ka balye ku by’e Basani n’eby’e Gireyaadi nga bwe kyali mu biseera eby’edda.
15  “Nga bwe kyali nga muva mu nsi ya Misiri,Ndibalaga ebintu eby’ekitalo.
16  Amawanga galiraba ne gakwatibwa ensonyi wadde nga ga maanyi nnyo. Balikwata ku mimwa gyabwe;Baliziba amatu.
17  Balirya enfuufu ng’emisota;Okufaananako ebyewalula eby’omu nsi, balijja nga bakankana okuva mu bigo byabwe. Balijja eri Yakuwa Katonda waffe nga batidde,Era balimutya.”
18  Katonda ki alinga ggweAsonyiwa ensobi n’okwonoona kw’abo abasigaddewo ab’obusika bwo? Tolisunguwala mirembe na mirembe,Kubanga osanyukira okwagala okutajjulukuka.
19  Oliddamu okutusaasira, era olirinnyirira ebisobyo byaffe. Ebibi byabwe byonna olibisuula ebuziba mu nnyanja.
20  Oliba mwesigwa eri Yakobo,Oliraga Ibulayimu okwagala okutajjulukuka. Nga bwe walayirira bajjajjaffe mu nnaku ez’edda.
6  Kale muwulire Yakuwa ky’agamba. Situka oyanjulire ensozi ensonga yo,Obusozi ka buwulire eddoboozi lyo.
2  Muwulire ensonga za Yakuwa mmwe ensozi,Era nammwe emisingi gy’ensi eminywevu,Kubanga Yakuwa alina ky’avunaana abantu be,Era ajja kuvunaana Isirayiri omusango:
3  “Mmwe abantu bange, mbakoze ki? Mbakooyezza ntya? Munnumirize.
4  Nnabaggya mu nsi ya Misiri,Ne mbanunula mu nnyumba ey’obuddu;Nnatuma Musa ne Alooni ne Miriyamu okubakulembera.
5  Mmwe abantu bange, mujjukire ekyo Balaki kabaka wa Mowaabu kye yateesa okukola,N’ebyo Balamu mutabani wa Byoli bye yamuddamu—Mujjukire ebyaliwo okuva e Sitimu okutuukira ddala e Girugaali—Musobole okumanya ebikolwa bya Yakuwa eby’obutuukirivu.”
6  Nnajja na ki mu maaso ga Yakuwa? Nnaavunnama na ki mu maaso ga Katonda ali waggulu? Nnajja gy’ali n’ebiweebwayo ebyokebwa,N’ennyana ez’omwaka ogumu?
7  Yakuwa anaasanyukira enkumi n’enkumi z’endiga ennume,Oba emitwalo n’emitwalo gy’emigga gy’amafuta? Nnaawaayo omwana wange ow’obulenzi omubereberye olw’obujeemu bwange? Nnaawaayo ekibala ky’omubiri gwange olw’ekibi kyange?
8  Akubuulidde ggwe omuntu ekirungi. Era kiki Yakuwa ky’akwetaagisa? Tewali kirala wabula okuba omwenkanya n’okwagala obwesigwa,N’okuba omwetoowaze ng’otambula ne Katonda wo!
9  Eddoboozi lya Yakuwa likoowoola ekibuga;Abo abalina amagezi bajja kutya erinnya lyo. Musseeyo omwoyo eri omuggo n’eri oyo eyagussaawo.
10  Mu nnyumba y’omubi mukyalimu eby’obugagga ebyafunibwa okuyitira mu bikolwa ebibi,Era n’ekipimo kya efa ekitawera eky’omuzizo?
11  Nsobola okubeera omulongoofu nga nnina minzaani ezitali ntuufu,Era n’ensawo erimu amayinja agapima agatali matuufu?
12  Abasajja be abagagga basussizza okukola ebikolwa eby’obukambwe,N’abantu be boogera eby’obulimba;Olulimi lwabwe lukuusa mu kamwa kaabwe.
13  “Kale nja kukukuba okutuusa lwe nnaakutuusaako ebisago;Nkufuule amatongo olw’ebibi byo.
14  Onoolyanga naye tokkutenga;Onoolumwanga enjala. Onoggyangawo ebintu okubitereka, naye tooyinzenga kubitereka,Era by’onoobanga osobodde okutereka nnaabiwangayo eri abalabe bo.
15  Onoosiganga ensigo naye tookungulenga. Onoolinnyiriranga ezzeyituuni naye tookozesenga mafuta gaayo;Era onoosogolanga omwenge omusu naye toonywenga mwenge.
16  Mutambulira mu biragiro bya Omuli ne mu bikolwa byonna eby’ennyumba ya Akabu,Era mukolera ku magezi gaabwe. Eyo ye nsonga lwaki nja kubafuula ekintu eky’entiisa. Abantu b’omu kibuga nja kubafuula ekintu eky’okusekererwa;Era mulinyoomebwa amawanga.”
5  “Kaakano weesalaasala,Ggwe omuwala alumbiddwa;Tuzingiziddwa. Bajja kukuba omulamuzi wa Isirayiri ku ttama n’omuggo.
2  Ggwe Besirekemu Efulaasa,Ggwe omutono ennyo okubalirwa mu nkumi za Yuda,Mu ggwe mwe muliva omufuzi wa Isirayiri alikola bye njagala;Ensibuko ye ya mu biseera eby’edda, mu nnaku ez’edda.
3  Kale Katonda alibawaayoOkutuusa mu kiseera oyo ow’okuzaala lw’alizaala. Era baganda b’omufuzi abalala balikomawo eri abantu ba Isirayiri.
4  Aliyimirira n’alunda ekisibo mu maanyi ga Yakuwa,Mu kitiibwa ky’erinnya lya Yakuwa Katonda we. Balibeera eyo mu mirembe,Kubanga obuyinza bwe bulituuka ensi gy’ekoma.
5  Era alireeta emirembe. Omwasuli bw’alijja mu nsi yaffe n’atambulira ku bigo byaffe,Tulissaawo abasumba musanvu okumulwanyisa, weewaawo abakulembeze munaana okuva mu bantu.
6  Balirunda ensi ya Bwasuli n’ekitala,Ensi ya Nimuloodi mu miryango gyayo. Omufuzi alituwonya Omwasuli,Bw’alirumba ensi yaffe n’atambulira mu nsi yaffe.
7  Aba Yakobo abalisigalawo baliba mu mawanga amangiNg’omusulo oguva eri Yakuwa,Era ng’enkuba etonnya ku bimeraEbitateeka ssuubi lyabyo mu bantuEra ebitalindirira baana ba bantu.
8  Era aba Yakobo abalisigalawo baliba mu mawanga,Wakati mu bantu abangi,Ng’empologoma eri mu nsolo ez’omu kibira,Ng’empologoma envubuka eri mu bisibo by’endiga;Ebiyitamu n’ebibuukira era n’ebiyuzaayuza;Era tewali abiwonya.
9  Oliwangula abalabe bo,Era abalabe bo bonna balizikirizibwa.”
10  Bw’ati Yakuwa bw’agamba, “Ku lunaku olwoNdizikiriza embalaasi zo era ndisaanyaawo amagaali go.
11  Ndizikiriza ebibuga by’omu nsi yoEra ndimenyaamenya ebigo byo byonna.
12  Ndisaanyaawo eby’obulogo by’okola,Era mu ggwe temulisigala akola eby’obufumu.
13  Ndisaanyaawo ebifaananyi byo ebyole n’empagi zo,Era toliddamu kuvunnamira mulimu gwa mikono gyo.
14  Ndisimbula ebikondo byo ebisinzibwaEra ndizikiriza ebibuga byo.
15  Mu busungu n’ekiruyi ndiwoolera eggwangaKu mawanga agatawulira.”
1  Ekigambo kya Yakuwa ekyajjira Mikka ow’e Moleseesi mu kiseera kya Yosamu, Akazi, ne Keezeekiya, bakabaka ba Yuda; ekigambo kye yafuna mu kwolesebwa ekikwata ku Samaliya ne Yerusaalemi:
2  “Muwulire mmwe amawanga mmwenna! Ssaayo omwoyo ggwe ensi ne byonna ebikuliko,Era Yakuwa Mukama Afuga Byonna k’abalumirize—Yakuwa ng’ayima mu yeekaalu ye entukuvu.
3  Laba! Yakuwa ava mu kifo kye,Ajja kukka alinnyirire ebifo by’ensi ebigulumivu.
4  Ensozi zirisaanuukira wansi we,N’ebiwonvu biryeyasaamu;Biriba ng’envumbo esaanuuka olw’omuliro,Era ng’amazzi agayiibwa ku kaserengeto.
5  Ebyo byonna biribaawo olw’obujeemu bwa Yakobo,Olw’ebibi by’ennyumba ya Isirayiri.Ani avunaanyizibwa olw’obujeemu bwa Yakobo? Si Samaliya?Era ani avunaanyizibwa olw’ebifo bya Yuda ebigulumivu?Si Yerusaalemi?
6  Ndifuula Samaliya entuumu y’ebifunfugu mu ttale,Ekifo eky’okusimbamu emizabbibu;Ndiyiwa amayinja ge mu kiwonvu,Era ndyerula emisingi gye.
7  Ebifaananyi bye byonna ebyole birimenyebwamenyebwa,Era ebirabo byonna bye yafuna mu kwetunda biryokebwa omuliro.Ndizikiriza ebifaananyi bye byonna. Kubanga yabifuna mu ssente ze yasasulwanga mu bwamalaaya,Era biritwalibwa awalala okusasula bamalaaya.”
8  Kyendiva nkuba ebiwoobe era ne mpoowoola;Nditambula nga sambadde ngatto era nga ndi bwereere. Ndiwoowoola ng’ebibe,Era ndikaaba nga mmaaya.
9  Kubanga ekiwundu kya Samaliya tekiyinza kuwonyezebwa;Kiridde ne kituuka ku Yuda. Era kituuse ne ku mulyango gw’abantu bange; kituuse e Yerusaalemi.
10  “Temukirangirira mu Gaasi;Era temukaaba. Mwevulunge mu nfuufu mu Besu-afula.
11  Mmwe ababeera mu Safiri mugende mu buwaŋŋanguse nga muli bukunya era nga muswadde. Abo ababeera e Zanani tebafulumye. Mu Besu-ezeri walibaayo okukuba ebiwoobe, era kirirekera awo okubayamba.
12  Abo ababeera e Malosi babadde balindiridde birungi,Naye ebibi bye bivudde eri Yakuwa ne bijja ku mulyango gwa Yerusaalemi.
13  Musibe amagaali ku mbalaasi mmwe ababeera e Lakisi. Mmwe mwali entandikwa y’okwonoona kwa muwala wa Sayuuni,Kubanga obujeemu bwa Isirayiri bwasangibwa mu mmwe.
14  Eyo ye nsonga lwaki muliwa Moleseesi-gaasi ebirabo ng’agenda. Ennyumba za Akuzibu zaali ng’ekintu eky’obulimba eri bakabaka ba Isirayiri.
15  Mmwe ababeera e Malesa, ndibaleetera oyo awamba. Ekitiibwa kya Isirayiri kirituukira ddala mu Adulamu.
16  Salako enviiri zo era omwe omutwe gwo olw’abaana bo b’oyagala ennyo. Ekiwalaata kyo kigaziye kibeere ng’eky’empungu,Kubanga bakuggiddwako ne batwalibwa mu buwaŋŋanguse.”
2  “Zibasanze abo abayiiya ebintu ebibi,Abalowooza okukola ebibi nga bali ku bitanda byabwe! Bwe bukya ku makya ne babikola,Olw’okuba balina amaanyi n’obusobozi okubikola.
2  Beegomba ebibanja ne babinyaga,N’amayumba ne bagatwala;Omusajja bamutwalako ennyumba ye,Bamutwalako obusika bwe.
3  N’olwekyo bw’ati Yakuwa bw’agamba: ‘Laba nteekateeka okuleeta akabi ku bantu bano, akabi ke mutaliyinza kwewala. Muliba temukyatambuza malala kubanga kiriba kiseera kizibu nnyo.
4  Ku lunaku olwo abantu baligera olugero olubakwatako mmwe,Era balibayimbira oluyimba olw’okukungubaga. Baligamba nti: “Tuzikiridde! Omugabo gw’abantu bange aguwaanyisizza—agunzigyeeko! Ebibanja byaffe abigabidde atali mwesigwa.”
5  Toliba na muntu mu kibiina kya Yakuwa aleega omuguwa ogupima,Okusobola okugabanyaamu ensi.
6  “Mulekere awo okubuulira!” babuulira,“Tebalina kubuulira bintu bino;Tetuliswazibwa!”
7  Ggwe ennyumba ya Yakobo, abantu bagamba nti: “Omwoyo gwa Yakuwa tegukyagumiikiriza? Bino bye bikolwa bye?” Abo abatambulira mu bugolokofu ebigambo byange tebibaleetera ebirungi?
8  Jjuuzi abantu bange baafuuka ng’abalabe. Musika kyeere ebintu eby’omuwendo ku byambaloBy’abo abatambula nga tebalina kye batya, nga bali ng’abo abava mu lutalo.
9  Mugoba abakazi ab’omu bantu bange mu mayumba mwe beeyagalira. Abaana baabwe mubaggyako ebintu ebirungi bye mba mbawadde era temubibaddiza.
10  Yimuka ogende, kubanga kino si kifo kya kuwummuliramu. Olw’obutali bulongoofu, wajja kubaawo okuzikiriza, okuzikiriza okw’amaanyi.
11  Omuntu bw’agoberera empewo n’obulimba era n’alimba ng’agamba nti: “Nja kukubuulira ebikwata ku nvinnyo n’ebitamiiza,” Olwo oyo y’aba omubuulizi w’abantu bano!
12  Ndibakuŋŋaanya mmwe mmwenna aba Yakobo;Ndikuŋŋaanya aba Isirayiri abaasigalawo. Ndibateeka wamu ng’endiga mu kisibo,Ng’ekisibo ekiri mu ddundiro;Eyo eribaayo oluyoogaano.’
13  Oyo amenya alibakulemberamu;Balimenya ne bayita mu mulyango, era ne bafulumira omwo. Kabaka waabwe aliyitamu ng’abakulembeddemu,Era Yakuwa alibeera mu maaso gaabwe.”
3  Awo ne ŋŋamba nti: “Muwulire mmwe abakulu ba YakoboNammwe abafuzi b’ennyumba ya Isirayiri. Temusaanidde kumanya bwenkanya?
2  Naye mukyawa ebirungi ne mwagala ebibi;Muyuza eddiba ku bantu bange n’ennyama ku magumba gaabwe.
3  Era mulya ennyama y’abantu bange,Ne mubabaagako eddiba lyabwe,Ne mumenyaamenya amagumba gaabwe, ne mugabetentaNe gaba ng’ebifumbibwa mu ntamu, era ng’ennyama eri mu nsaka.
4  Mu kiseera ekyo mulikoowoola Yakuwa abayambe,Naye talibaddamu. Mu kiseera ekyo alibakweka obwenyi bwe,Olw’ebintu ebibi bye mukola.
5  Bw’ati Yakuwa bw’ayogera ku bannabbi abakyamya abantu bange,Abalangirira nti ‘Mirembe!’ ng’eno bwe baluma n’amannyo gaabweAte ne balangirira olutalo ku oyo atassa kintu mu kamwa kaabwe:
6  ‘Muliba na kiro; tewaliba kwolesebwa;Muliba na kizikiza kyokka; tewaliba kulagula. Eri bannabbi enjuba erigwa,Era obudde obw’emisana bulibafuukira kizikiza.
7  Abo abategeeza abalala okwolesebwa balikwatibwa ensonyi,N’abalaguzi baliswala. Bonna balibikka ku mimwa gyabwe,Olw’okuba Katonda aliba tabaddamu.’”
8  Naye nze omwoyo gwa Yakuwa gunzijuzza amaanyi,Era nzijudde obwenkanya n’obuvumuNsobole okubuulira Yakobo obujeemu bwe ne Isirayiri ekibi kye.
9  Muwulire kino mmwe abakulu b’ennyumba ya YakoboNammwe abafuzi b’ennyumba ya Isirayiri,Abakyawa obwenkanya era abakyamya buli kintu ekitereevu,
10  Abazimbisa Sayuuni ebikolwa eby’okuyiwa omusaayi era abazimbisa Yerusaalemi obutali butuukirivu.
11  Abakulembeze be balamulira nguzi,Bakabona be bayigiriza babeeko kye basasulwa,Ne bannabbi be balagulira ssente. Kyokka Yakuwa gwe beesigamako nga bagamba nti: “Yakuwa tali naffe? Tewali kabi konna kalitutuukako.”
12  Kale mmwe muliviirakoSayuuni okukabalwa ng’ennimiro,Yerusaalemi okufuuka entuumu y’ebifunfugu,N’olusozi lw’Ennyumba ya Katonda okufuuka ng’ebifo ebigulumivu ebiri mu kibira.
