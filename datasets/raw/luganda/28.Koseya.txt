10  “Isirayiri muzabbibu mwonoonefu ogubala ebibala. Ebibala bye gye bikoma okuba ebingi, gy’akoma okuzimba ebyoto;Ensi ye gy’ekoma okubala, empagi ze ezisinzibwa gye zikoma okulabika obulungi.
2  Omutima gwabwe munnanfuusi;Kaakano bajja kubaako omusango. Waliwo alimenyaamenya ebyoto byabwe era alyonoona empagi zaabwe.
3  Baligamba nti, ‘Tetulina kabaka, kubanga tetutidde Yakuwa. Kiki kabaka ky’ayinza okutukolera?’
4  Boogera ebigambo ebitaliimu nsa, balayira eby’obulimba, era bakola endagaano;Obutali butuukirivu busaasaanye ng’omuddo ogw’obutwa mu nnimiro.
5  Abantu b’omu Samaliya balitya olw’ekifaananyi ky’ennyana eky’e Besi-aveni. Abantu baakyo balikikungubagira,Awamu ne bakabona baakyo abaakyenyumiririzangamu era abeenyumiririzanga mu kitiibwa kyakyo,Kubanga kiribavaako ne kigenda mu buwaŋŋanguse.
6  Kiritwalibwa e Bwasuli ng’ekirabo eri kabaka ow’amaanyi. Efulayimu alikwatibwa ensonyi,Era Isirayiri aliswala olw’amagezi ge yagoberera.
7  Samaliya kirizikirizibwa ne kabaka waakyo,Ng’akatabi k’omuti akamenyeddwa akali ku mazzi.
8  Ebifo ebigulumivu eby’e Besi-aveni, ekibi kya Isirayiri, birizikirizibwa. Amaggwa n’amatovu birimera ku byoto byabwe. Abantu baligamba ensozi nti, ‘Mutubuutikire!’ N’obusozi nti, ‘Mutugweko!’
9  Okuva mu nnaku z’e Gibeya, ggwe Isirayiri obadde oyonoona. Eyo gye baalemera mu kibi ekyo. Olutalo terwazikiririza ddala bantu batali batuukirivu mu Gibeya.
10  Era ndibakangavvula bwe ndiba njagadde. Amawanga galikuŋŋaanyizibwa okubalwanyisa,Ebibi byabwe ebibiri bwe biriba bibasibiddwako.
11  Efulayimu yali nte nduusi eyatendekebwa era eyayagalanga okuwuula,Nnayita ku nsingo ye erabika obulungi. Ndireetera omuntu okwebagala Efulayimu. Yuda alirima; Yakobo alimukubira amavuunike.
12  Musige ensigo mu butuukirivu, mukungule okwagala okutajjulukuka. Mukabale ettaka eritali ddimeNga wakyaliwo ekiseera eky’okunoonya Yakuwa,Okutuusa lw’alijja n’abayigiriza mu butuukirivu.
13  Naye musize ebintu ebibi,Mukungudde obutali butuukirivu,Mulidde ebibala eby’obulimba,Kubanga mwesize ekkubo lyammwe,Mwesize abalwanyi bammwe abangi.
14  Walibaawo oluyoogaano mu bantu bammwe,Era ebibuga byammwe byonna ebiriko bbugwe birizikirizibwa,Ng’okuzikiriza kwa Salumaani ow’ennyumba ya Aluberi bwe kwali,Ku lunaku olw’olutalo abakazi lwe baabetentebwa awamu n’abaana baabwe.
15  Ekyo kye bajja okukukola ggwe Beseri, olw’ebintu ebibi ebingi by’okola. Kabaka wa Isirayiri alizikirizibwa ng’obudde bukya.”
4  Muwulire ekigambo kya Yakuwa mmwe abantu ba Isirayiri;Yakuwa avunaana abantu b’omu nsi eno,Kubanga mu nsi eno temuli mazima wadde okwagala okutajjulukuka wadde okumanya Katonda.
2  Okulayira eby’obulimba n’okulimba n’okutemulaN’okubba n’okwenda bibunye buli wamu,Era ebikolwa eby’okuyiwa omusaayi biddiriŋŋana.
3  Eyo ye nsonga lwaki ensi erikungubaga,Era abantu bonna abagibeeramu baliyongobera;Ensolo ez’omu nsiko n’ebinyonyi eby’omu bbanga,N’eby’ennyanja eby’omu nnyanja, birifa.
4  “Kyokka tewabaawo omuntu yenna awakana oba anenya abantu,Kubanga abantu bo balinga abo abawakanya kabona.
5  Olyesittala misana,Ne nnabbi alyesittala wamu naawe nga gy’obeera nti budde bwa kiro. Era nnyoko ndimuzikiriza.
6  Abantu bange balisaanawo kubanga tebammanyi. Olw’okuba mugaanye okummanya,Nange nja kubagaana okumpeereza nga bakabona;Era olw’okuba mwerabira amateeka ga Katonda wammwe,Nange nja kwerabira abaana bammwe.
7  Gye baakoma obungi gye baakoma okwonoona. Ekitiibwa kyabwe ndikifuula ensonyi.
8  Ku kibi ky’abantu bange kwe balya,Era balulunkanira okwonoona kwabwe.
9  Ekirituuka ku bantu kye kirituuka ne ku bakabona;Ndibavunaana olw’amakubo gaabwe,Era ndibabonereza ng’ebikolwa byabwe bwe biri.
10  Balirya naye tebalikkuta. Baliyenda naye tebalyeyongera bungi,Kubanga balekedde awo okuwuliriza Yakuwa.
11  Obwamalaaya n’omwenge omukaatuufu n’omwenge omusuBimalawo okutegeera.
12  Abantu bange beebuuza ku bifaananyi byabwe eby’omuti,Bakola ebyo omuggo gwabwe bye gubagamba;Kubanga omwoyo gw’obwamalaaya gubakyamya,Era olw’obwamalaaya bwe bakola bagaana okugondera Katonda waabwe.
13  Bawaayo ssaddaaka ku ntikko z’ensozi,Era banyookereza omukka gwa ssaddaaka ku busozi,Wansi w’emiyovu n’emirivine, ne wansi wa buli muti omunene,Kubanga ekisiikirize kyagyo kirungi. Eyo ye nsonga lwaki bawala bammwe bakola obwamalaayaEra ne baka baana bammwe benda.
14  Sijja kuvunaana bawala bammwe olw’okukola obwamalaaya,Ne baka baana bammwe olw’okwenda. Kubanga abasajja beeyawula ku balala ne bagenda ne bamalaayaEra bawaayo ssaddaaka ne bamalaaya b’omu yeekaalu;Eggwanga lino eritategeera lirizikirira.
15  Wadde nga ggwe Isirayiri okola obwamalaaya,Yuda k’aleme kubaako musango. Temugenda Girugaali wadde e Besi-aveni,Era temulayira nti, ‘Nga Yakuwa bw’ali omulamu!’
16  Isirayiri afuuse wa mputtu ng’ente ey’emputtu. Kaakano Yakuwa anaabalunda ng’endiga ento mu ddundiro eggazi?
17  Efulayimu yeewaddeyo eri ebifaananyi. Mumuleke!
18  Omwenge gwabwe bwe guggwaawoBafuuka bamalaaya. Era abafuzi be baagala nnyo ebiweebuula.
19  Embuyaga erimutwalira mu biwaawaatiro byayo,Era ssaddaaka zaabwe ziribakwasa ensonyi.”
11  “Isirayiri bwe yali akyali mwana muto, nnamwagala,Era nnayita omwana wange okuva e Misiri.
2  Gye baakoma okubayita,Nabo gye baakoma okweyongerayo. Baawangayo ssaddaaka eri ebifaananyi bya Bbaali,Era baawangayo ssaddaaka eri ebifaananyi ebyole.
3  Kyokka nze nnayigiriza Efulayimu okutambula, nnabasitulanga mu mikono gyange;Naye tebaakikkiriza nti nze nnali mbawonyezza.
4  Nnabasika n’emiguwa egy’abantu era n’obuguwa obw’okwagala;Gye bali nnali ng’oyo aggya ekikoligo ku mba zaabwe,Era buli omu nnamuleetera emmere.
5  Tebaliddayo mu nsi ya Misiri, naye Bwasuli y’aliba kabaka waabwe,Kubanga baagaana okudda gye ndi.
6  Ekitala kiryetooloolera mu bibuga byeNe kisaanyaawo ebisiba eby’enzigi ze, era ne kibazikiriza olw’enteekateeka zaabwe.
7  Abantu bange bamaliridde obutaba beesigwa gye ndi. Baabayita okudda eri oyo ali waggulu naye tewali asituka.
8  Nnyinza ntya okukuleka ggwe Efulayimu? Nnyinza ntya okukuwaayo eri abalabe bo ggwe Isirayiri? Nnyinza ntya okukuyisa nga Aduma? Nnyinza ntya okukufuula nga Zeboyimu? Omutima gwange gukyuse;N’okusaasira kwange kusituse.
9  Siryoleka busungu bwange obubuubuuka. Siriddamu kuzikiriza Efulayimu,Kubanga nze siri muntu ndi Katonda,Omutukuvu ali wakati mu mmwe;Sirijja gy’oli nga ndiko ekiruyi.
10  Baligoberera Yakuwa, era aliwuluguma ng’empologoma;Bw’aliwuluguma, abaana be balijja nga bakankana okuva ebugwanjuba.
11  Balikankana ng’ekinyonyi nga bava e Misiri,Era ng’ejjiba nga bava mu nsi ya Bwasuli;Ndibazzaayo mu nnyumba zaabwe,” Yakuwa bw’agamba.
12  “Efulayimu anneetoolozza obulimba,Era ennyumba ya Isirayiri enneetoolozza obukuusa. Naye ye Yuda akyatambula ne Katonda,Era mwesigwa eri Oyo Asingiridde Obutukuvu.”
8  “Teeka eŋŋombe ku mumwa gwo. Waliwo ajja ng’empungu okulumba ennyumba ya Yakuwa,Olw’okuba bamenye endagaano yange, era olw’okuba bamenye amateeka gange.
2  Bankaabirira nti, ‘Ai Katonda waffe, ffe Isirayiri tukumanyi!’
3  Isirayiri asudde eri ebirungi. Omulabe k’amugobe.
4  Beerondera bakabaka, naye nga tebayitidde mu nze. Beerondera abaami, naye nga sibakkirizza. Baakola ebifaananyi mu ffeeza waabwe ne mu zzaabu waabwe,Era ekyo kijja kubaviirako okuzikirizibwa.
5  Ggwe Samaliya, ekifaananyi kyo eky’ennyana kisuuliddwa eri. Obusungu bwange bubabuubuukidde. Balituusa wa okuba nga tebasobola kwetukuza ne baba nga tebaliiko musango guno?
6  Kino kyava mu Isirayiri. Omukozi ye yakikola, era ekyo si Katonda;Ekifaananyi ky’ennyana eky’e Samaliya kijja kufuuka bupapajjo.
7  Basiga mpewo,Bajja kukungula mbuyaga. Tewali kikolo kiriko mmere ekuze;Era kyonna ekiba kimeze tekivaamu buwunga. Bwe wanaabaawo ekivaamu obuwunga, abagwira bajja kubulya.
8  Isirayiri ejja kuliibwa. Bajja kubeera mu mawangaNga balinga ekibya ekitalina mugaso.
9  Kubanga bagenze e Bwasuli; balinga endogoyi ey’omu nsiko ebeera yokka. Efulayimu baguze bamalaaya okuba baganzi baabwe.
10  Era wadde nga babagula mu mawanga,Nja kubakuŋŋaanya wamu;Bajja kutandika okubonaabona olw’omugugu kabaka n’abaami gwe batikka abantu.
11  Efulayimu akoze ebyoto bingi n’ayonoona. Byafuuka byoto bya kwonoonerako.
12  Nnamuwandiikira ebintu bingi eby’omu mateeka gange,Naye tebaabifaako.
13  Bawaayo gye ndi ssaddaaka ng’ebirabo era balya ennyama yaazo,Naye Yakuwa tazisanyukira. Kaakano ajja kujjukira okwonoona kwabwe, era ajja kubabonereza olw’ebibi byabwe. Bazzeeyo e Misiri.
14  Isirayiri yeerabira Omutonzi we era yazimba amasinzizo;Ne Yuda yazimba ebibuga bingi ebiriko bbugwe. Naye nja kusindika omuliro mu bibuga bye,Era gujja kwokya eminaala gya buli omu.”
9  “Tosanyuka ggwe Isirayiri,Tojaguza ng’amawanga. Kubanga ovudde ku Katonda wo olw’obwamalaaya. Oyagala empeera ey’obwamalaaya bwe wakolera mu buli gguuliro.
2  Egguuliro n’essogolero ly’omwenge tebijja kubaliisa,Era bajja kulekera awo okufuna omwenge omusu.
3  Tebajja kweyongera kubeera mu nsi ya Yakuwa;Efulayimu ajja kuddayo e Misiri,Era bajja kulya ebitali birongoofu mu Bwasuli.
4  Tebajja kweyongera kuwaayo mwenge eri Yakuwa;Ssaddaaka zaabwe tezijja kumusanyusa. Ziringa emmere ey’omu biseera eby’okukungubaga;Abo bonna abagirya bajja kweyonoona. Emmere yaabwe yaabwe bokka;Tejja kutwalibwa mu nnyumba ya Yakuwa.
5  Munaakola ki ku lunaku olw’okukuŋŋaanirako,Ku lunaku olw’okukwata embaga ya Yakuwa?
6  Laba! bajja kudduka olw’okuzikiriza. Misiri ejja kubakuŋŋaanya, era Menfisi ejja kubaziika. Ebintu byabwe ebirungi ebya ffeeza, omwennyango gujja kubyeddiza,Era obuti obw’amaggwa bujja kumera mu weema zaabwe.
7  Ennaku ez’okubonerezebwamu zijja,Ennaku ez’okusasulirwamu zijja,Isirayiri ajja kukimanya. Nnabbi waabwe ajja kuba musirusiru, n’omusajja eyaluŋŋamizibwa ajja kulaluka. Olw’okwonoona kwo okungi, osunguwaliddwa nnyo.”
8  Omukuumi wa Efulayimu yali ne Katonda wange. Naye kaakano amakubo ga bannabbi be gonna galinga emitego gy’omutezi w’ebinyonyi;Mu nnyumba ya Katonda we mulimu obukyayi.
9  Beenyigidde nnyo mu kukola ebintu ebijja okubaleetera okuzikirira, nga bwe kyali mu nnaku z’e Gibeya. Ajja kujjukira okwonoona kwabwe; era ajja kubabonereza olw’ebibi byabwe.
10  “Nnasanga Isirayiri ng’asanga ezzabbibu mu ddungu. Nnalaba bajjajjammwe ng’alaba ettiini erisooka ku mutiini ogwakatandika okubala. Naye baagenda eri Bbaali ow’e Pyoli;Beewaayo eri ekintu ekiswaza,Ne bafuuka ekyenyinyaza okufaananako ekintu kye baayagala.
11  Ekitiibwa kya Efulayimu kibuuka ng’ekinyonyi ne kigenda;Tewali n’omu azaala wadde ali olubuto wadde afuna olubuto.
12  Ne bwe banaakuza abaana,Nja kubatta okutuusa nga tewali muntu n’omu asigaddewo;Bwe nnaabavaako, zijja kubasanga.
13  Efulayimu bwe yasimbibwa mu ddundiro erirabika obulungi, gye ndi yali afaanana nga Ttuulo;Kaakano Efulayimu ajja kutwala abaana be battibwe.”
14  Ai Yakuwa, bawe ky’olina okubawa;Bawe okuvaamu embuto n’okukala amabeere.
15  “Ebintu byonna ebibi bye baakola byali mu Girugaali; eyo gye nnabakyayira. Nja kubagoba mu nnyumba yange olw’ebikolwa byabwe ebibi. Sijja kweyongera kubaagala. Abaami baabwe bonna bawaganyavu.
16  Efulayimu ajja kutuusibwako akabi. Omulandira gwabwe gujja kukala era tebajja kubala bibala. Ne bwe banaazaala, nja kutta ezzadde lyabwe lye baagala ennyo.”
17  Katonda wange ajja kubaleka,Kubanga tebamuwulirizza,Era bajja kufuuka mmomboze mu mawanga.
7  “Mu kiseera we nnandibadde mponyeza Isirayiri,Okwonoona kwa Efulayimu we kulabikidde,Awamu n’ebikolwa ebibi ebya Samaliya;Kubanga balimba;Ababbi bamenya ne bayingira, ate ebweru ebibinja by’abazigu bizinda.
2  Naye tebakirowoozanako nti nja kujjukira ebintu byonna ebibi bye bakola. Ebikolwa byabwe bibeetoolodde;Biri mu maaso gange.
3  Basanyusa kabaka nga bakola ebintu ebibi,Era basanyusa abaami nga balimbalimba.
4  Bonna benzi. Baaka ng’akabiga omufumbi w’emigaati k’akumyemu omuliro;Alekera awo okuseesaamu omuliro ng’akanda obuwunga era abuleka okutuusa nga bumaze okuzimbulukuka.
5  Abaami balwadde ku lunaku lwa kabaka waffe—Basunguwadde olw’omwenge. Agololedde abajerezi omukono gwe.
6  Basembera nga balina emitima egyaka ng’akabiga. Omufumbi w’emigaati yeebaka ekiro kyonna;Ku makya akabiga kaba kaaka ng’omuliro ogubumbujja.
7  Bonna bookya ng’akabiga,Era basaanyaawo abafuzi baabwe. Bakabaka baabwe bonna bagudde;Tewali n’omu ku bo ankoowoola.
8  Efulayimu yeetabula mu mawanga. Efulayimu alinga omugaati omwetooloovu ogutakyusiddwa ludda lulala.
9  Abantu b’atamanyi bamazeewo amaanyi ge, naye takimanyi. Era envi zeerusizza omutwe gwe, kyokka takimanyi.
10  Amalala ga Isirayiri gamuwaddeko obujulizi,Naye tebakomyewo eri Yakuwa Katonda waabwe,Era tebamunoonyezza wadde ng’ebyo byonna bibaddewo.
11  Efulayimu alinga ejjiba essirusiru eritalina magezi. Bakoowodde Misiri; bagenze e Bwasuli.
12  Yonna gye banaagenda nja kubasuulako ekitimba kyange. Nja kubassa wansi ng’ebinyonyi eby’omu bbanga. Nja kubabonereza ng’okulabula okwaweebwa ekibiina kyabwe bwe kuli.
13  Zibasanze, kubanga banziruse! Bajja kuzikirizibwa kubanga boonoonye gye ndi! Nnali mwetegefu okubanunula, naye banjogeddeko eby’obulimba.
14  Tebankoowoola na mutima gwabwe kubayamba,Wadde nga baawoowooleranga ku bitanda byabwe. Beesalaasala olw’emmere yaabwe ey’empeke n’olw’omwenge gwabwe omusu;Era banjeemera.
15  Wadde nga nnabakangavvula era ne nnyweza emikono gyabwe,Beekobaana okukola ebintu ebibi, bwe batyo ne bafuuka balabe bange.
16  Baakyusa ekkubo, naye tebadda eri okusinza okw’amazima;Baali tebeesigika ng’omutego gw’akasaale ogutanywedde. Abaami baabwe balittibwa n’ekitala olw’olulimi lwabwe olujeemu. Eno ye nsonga lwaki balisekererwa mu nsi ya Misiri.”
6  “Mujje tudde eri Yakuwa,Kubanga y’atuyuzaayuzizza naye ajja kutuwonya. Yatukuba naye ajja kusiba ebiwundu byaffe.
2  Ajja kutulamya oluvannyuma lw’ennaku bbiri. Ku lunaku olw’okusatu ajja kutuyimusa,Era tujja kubeera balamu mu maaso ge.
3  Tujja kumanya, tujja kufuba okumanya Yakuwa. Ng’obudde bwe butalema kukya, naye tayinza butajja. Ajja kujja gye tuli ng’enkuba etonnya,Ng’enkuba eya ttoggo ennyikiza ettaka.”
4  “Nnaakukolera ki ggwe Efulayimu? Nnaakukolera ki ggwe Yuda? Okwagala kwammwe okutajjulukuka kulinga ebire eby’oku makya,Era kulinga omusulo ogukala amangu.
5  Eyo ye nsonga lwaki nja kubatema nga nkozesa bannabbi;Nja kubatta nga nkozesa ebigambo by’akamwa kange. Emisango egibasaliddwa gijja kweyoleka bulungi ng’ekitangaala.
6  Kubanga nsanyukira okwagala okutajjulukuka so si ssaddaaka,Era nsanyukira okumanya okukwata ku Katonda mu kifo ky’ebiweebwayo ebyokebwa.
7  Kyokka bo ng’abantu obuntu bamenye endagaano. Bandidemu olukwe mu nsi yaabwe.
8  Gireyaadi kibuga kya bakozi ba bibi;Kijjudde okuyiwa omusaayi.
9  Ebibinja bya bakabona biringa ebibinja by’abazigu abateeze omuntu. Batemulira abantu ku mabbali g’ekkubo erigenda e Sekemu,Bye bakola biswaza.
10  Ndabye ekintu ekyesisiwaza mu nnyumba ya Isirayiri. Efulayimu akolera eyo obwamalaaya;Isirayiri yeeyonoonye.
11  Ate ggwe Yuda oteereddwawo ekiseera eky’okukungulwa,Lwe ndikomyawo abantu bange okuva mu buwambe.”
13  “Efulayimu bwe yayogeranga, ng’abantu bakankana;Yali mukulu nnyo mu Isirayiri. Naye yasinza Bbaali, bw’atyo n’abaako omusango era n’afa.
2  Kaakano beeyongera okwonoonaNga bakola ebifaananyi mu ffeeza waabwe,Bakola ebifaananyi mu ngeri ey’obukugu; byonna mulimu gwa bakozi. Bagamba nti, ‘Abasajja abawaayo ssaddaaka ka banywegere ennyana.’
3  Kale baliba ng’ebire eby’oku makya,Baliba ng’omusulo ogukala amangu;Baliba ng’ebisusunku embuyaga by’etwala okuva mu gguuliro,Era baliba ng’omukka oguyita mu kituli eky’oku kasolya.
4  Naye nze Yakuwa Katonda wo okuviira ddala ng’okyali mu nsi ya Misiri;Tewaali Katonda mulala gwe wali omanyi okuggyako nze,Era tewaali mulokozi okuggyako nze.
5  Nze nnakumanya ng’oli mu ddungu, mu nsi ey’ekyeya.
6  Baalya omuddo gwabwe ne bakkuta,Bakkuta omutima gwabwe ne gwegulumiza. Bwe batyo ne banneerabira.
7  Ndibeera gye bali ng’empologoma envubuka. Ng’engo eteeze ku kkubo.
8  Ndibaŋŋanga ng’eddubu eribuliddwako abaana baalyo,Era ndiyuza ekifuba kyabwe. Ndibakavvula ng’empologoma;Ensolo ey’omu nsiko eribayuzaayuza.
9  Erikuzikiriza ggwe Isirayiri,Kubanga wanvaako nze omuyambi wo.
10  Kale kabaka wo ali ludda wa akulokole mu bibuga byo byonna,Era n’abafuzi bo be wayogerako ng’ogamba nti,‘Mpa kabaka n’abaami’?
11  Nnakuwa kabaka nga nsunguwadde,Ndimukuggyako nga ndiko ekiruyi.
12  Okwonoona kwa Efulayimu kusibiddwako;Ekibi kye kiterekeddwa.
13  Obulumi bw’omukazi alumwa okuzaala bulimujjira. Naye mwana atalina magezi;Ekiseera ky’okumuzaala bwe kituuka, teyessa w’alina okufulumira mu lubuto.
14  Ndibanunula mu buyinza bw’amagombe;Ndibaggya mu kufa. Ggwe Okufa, obulumi bwo buli wa? Ggwe Amagombe, okuzikiriza kwo kuli wa? Sirisaasira.
15  Ne bw’alitinta mu bisaalu,Empewo ey’ebuvanjuba, empewo ya Yakuwa, erijja. Erijja okuva mu ddungu n’ekaliza oluzzi lwe n’ensulo ye. Oyo alinyaga etterekero ly’ebintu bye byonna ebirungi.
16  Samaliya kiribaako omusango, kubanga kyajeemera Katonda waakyo. Balittibwa n’ekitala;Abaana baabwe balibetentebwa,Era bakazi baabwe ab’embuto balibaagibwa.”
14  “Komawo eri Yakuwa Katonda wo ggwe Isirayiri,Kubanga weesittadde olw’ekibi kyo.
2  Komawo eri Yakuwa n’ebigambo bino,Mumugambe nti, ‘Tusonyiwe ensobi zaffe, okkirize ebirungi,Naffe tujja kuwaayo okutendereza okw’emimwa gyaffe nga bwe twandiwaddeyo ente ento ennume.
3  Bwasuli tejja kutulokola. Tetujja kwebagala mbalaasi,Era tetujja kuddamu kugamba mulimu gwa mikono gyaffe nti: “Ai Katonda waffe,”Kubanga ggwe alaga omwana atalina kitaawe ekisa.’
4  Ndibawonya obutali bwesigwa bwabwe. Ndibaagala okuviira ddala ku mutima,Kubanga obusungu bwange bubavuddeko.
5  Ndiba ng’omusulo eri Isirayiri;Alimulisa ng’amalangaEra alisimba emirandira gye ng’emiti gy’omu Lebanooni.
6  Amatabi ge galyagaagala,Ekitiibwa kye kiriba ng’eky’omuzeyituuni,N’akawoowo ke kaliba ng’ak’emiti gy’omu Lebanooni.
7  Baliddamu okubeera mu kisiikirize kye. Balirima emmere era balimulisa ng’omuzabbibu. Ettutumu lye liriba ng’omwenge gw’omu Lebanooni.
8  Efulayimu aligamba nti, ‘Ebifaananyi nkyabikozesa ki?’ Ndimuwulira era ndimulabirira. Ndiba ng’omuti gw’omuberosi ogunyirira. Nze ndikuwa ebibala.”
9  Ani alina amagezi? K’ategeere ebintu bino. Ani mutegeevu? K’abimanye. Amakubo ga Yakuwa magolokofu,Era abatuukirivu be baligatambuliramu;Naye abakola ebibi balyesittala ne bagagwamu.
5  “Muwulire kino mmwe bakabona,Musseeyo omwoyo mmwe ennyumba ya Isirayiri,Mutege okutu mmwe ennyumba ya kabaka,Kubanga omusango gukwata ku mmwe;Mufuuse mutego e Mizupa,Era mufuuse kitimba ekyategebwa ku Taboli.
2  Abajeemu beenyigidde nnyo mu kutta ensolo,Era bonna mbalabula.
3  Efulayimu mmumanyi,Era Isirayiri tankisiddwa. Ggwe Efulayimu weebase n’abasajja bangi;Isirayiri yeeyonoonye.
4  Ebikolwa byabwe tebibaganya kudda eri Katonda waabwe,Kubanga omwoyo gw’obwamalaaya gubalimu;Era tebakitwala nti nze Yakuwa nze Katonda waabwe.
5  Amalala ga Isirayiri gamuwaddeko obujulizi;Isirayiri ne Efulayimu bagudde olw’okwonoona kwabwe,Ne Yuda naye agudde nabo.
6  Baagenda n’ebisibo byabwe n’amagana gaabwe okunoonya Yakuwa,Naye tebaamuzuula. Yali abavuddeko.
7  Bakuusakuusizza Yakuwa,Kubanga bazadde abaana abagwira. Bajja kumalibwawo mu mwezi gumu awamu n’ebintu byabwe.
8  Mufuuwe eŋŋombe mu Gibeya, era mufuuwe ekkondeere mu Laama! Mulaye enduulu z’olutalo e Besi-aveni. Tukugoberera ggwe Benyamini.
9  Ggwe Efulayimu olifuuka ekintu eky’entiisa ku lunaku olw’okubonerezebwako. Nnangiridde ekinaabaawo mu bika bya Isirayiri.
10  Abaami b’omu Yuda bafuuse ng’abo abajjulula ensalosalo. Ndibafukako obusungu bwange ng’afuka amazzi.
11  Efulayimu abonyaabonyezebwa era anyigirizibwa omusango ogumusaliddwa,Kubanga yali mumalirivu okugoberera omulabe we.
12  Nnali ng’ekiwuka eri Efulayimu,Era nnali ng’okuvunda eri ennyumba ya Yuda.
13  Efulayimu bwe yalaba obulwadde bwe ne Yuda n’alaba ebbwa lye,Efulayimu n’agenda e Bwasuli era n’atuma ababaka eri kabaka ow’amaanyi. Naye teyasobola kubavumula,Era teyasobola kuwonya bbwa lyammwe.
14  Ndibeera ng’empologoma envubuka eri Efulayimu,Era ndibeera ng’empologoma ey’amaanyi eri ennyumba ya Yuda. Nze kennyini ndibayuzaayuza ne ŋŋenda;Ndibatwala, era tewaliba abanunula.
15  Ndigenda ne nzirayo gye mbeera okutuusa lwe balimalako ekibonerezo kyabwe;Balinnoonya mbalage ekisa. Bwe baliba mu mbeera enzibu balinnoonya.”
1  Ekigambo kya Yakuwa ekyajjira Koseya mutabani wa Beeri mu kiseera kya Uzziya, Yosamu, Akazi, ne Keezeekiya, bakabaka ba Yuda, ne mu kiseera kya Yerobowaamu mutabani wa Yowaasi, kabaka wa Isirayiri.
2  Yakuwa bwe yatandika okutegeeza ekigambo kye ng’ayitira mu Koseya, Yakuwa yagamba Koseya nti: “Genda owase omukazi ajja okukola obwamalaaya era ojja kufuna abaana abazaaliddwa mu bwamalaaya, kubanga olw’obwenzi, ensi eno eviiridde ddala ku Yakuwa.”
3  Awo n’agenda n’awasa Gomeri muwala wa Dibulayimu, Gomeri n’aba olubuto, n’amuzaalira omwana ow’obulenzi.
4  Awo Yakuwa n’agamba Koseya nti: “Mutuume Yezuleeri, kubanga mu kiseera kitono ŋŋenda kuvunaana ennyumba ya Yeeku olw’ebikolwa bya Yezuleeri eby’okuyiwa omusaayi, era nja kuggyawo obwakabaka bwa Isirayiri.
5  Ku lunaku olwo nja kumenyera omutego gwa Isirayiri ogw’obusaale mu Kiwonvu ky’e Yezuleeri.”
6  Awo Gomeri n’aba olubuto nate, era n’azaala omwana ow’obuwala. Katonda n’agamba Koseya nti: “Mutuume Lolukama, kubanga sijja kuddamu kusaasira nnyumba ya Isirayiri, era nja kubagoba.
7  Naye nja kusaasira ennyumba ya Yuda, era nze Yakuwa Katonda waabwe nja kubalokola; sijja kubalokola nga nkozesa mutego gwa busaale, oba kitala, oba lutalo, oba mbalaasi, oba abeebagala embalaasi.”
8  Gomeri bwe yamala okuggya Lolukama ku mabeere, n’addamu n’aba olubuto n’azaala omwana ow’obulenzi.
9  Katonda n’agamba Koseya nti: “Mutuume Lo-ami, kubanga temuli bantu bange, era nange siri Katonda wammwe.
10  “Kyokka abantu ba Isirayiri baliba ng’omusenyu gw’ennyanja ogutasobola kupimibwa wadde okubalibwa. Era mu kifo gye baagambirwanga nti, ‘Temuli bantu bange,’ baligambibwa nti, ‘Muli baana ba Katonda omulamu.’
11  Era abantu ba Yuda n’aba Isirayiri balikuŋŋaanyizibwa ne baba bumu, era balyerondera omukulembeze omu ne bava mu nsi eyo, kubanga olunaku lwa Yezuleeri luliba lukulu.
2  “Mugambe baganda bammwe nti, ‘Muli bantu bange!’ Ne bannyinammwe nti, ‘Muli bakazi abasaasiddwa!’
2  Muvunaane nnyammwe; mumuvunaane,Kubanga si mukazi wange era nange siri bbaawe. Alina okweggyamu obwamalaayaN’okuggya obwenzi wakati w’amabeere ge,
3  Nneme kumwambula kumuleka bukunya, ne mmufuula nga bwe yali ku lunaku lwe yazaalibwa,Ne mmufuula ng’eddungu,Ne mmufuula ng’ensi etaliimu mazzi,Era ne mmuleetera okufa olw’ennyonta.
4  Abaana be siribasaasira,Kubanga baana abaazaalibwa mu bwamalaaya.
5  Kubanga nnyaabwe akoze obwamalaaya. Oyo eyabasitula mu nda ye akoze ebiswaza. Agambye nti,‘Njagala kugenda eri baganzi bange,Abo abampa emmere n’amazzi,N’engoye ez’ebyoya by’endiga n’eza kitaani, era abampa amafuta n’eby’okunywa.’
6  Kyendiva nteeka amaggwa mu kkubo lye ne ndiziba;Era ne mmuzimbako ekikomera eky’amayinja,Aleme kulaba makubo ge.
7  Aligoberera baganzi be naye talibasanga;Alibanoonya naye talibazuula. Era aligamba nti, ‘Nja kuddayo eri omwami wange eyasooka,Kubanga mu biseera ebyo nnali bulungi okusinga bwe ndi kati.’
8  Teyakiraba nti nze nnamuwanga emmere, n’omwenge omusu, n’amafuta,Era nti nze nnamuwanga ffeeza mu bungi,Ne zzaabu, bye baakozesanga mu kusinza Bbaali.
9  ‘Kale ndikomawo ne mmuggyako emmere yangeN’omwenge gwange mu kiseera eky’amakungula,Era ndimuggyako n’engoye zange ez’ebyoya by’endiga n’eza kitaani ezandibisse ku bwereere bwe.
10  Ndimwambula baganzi be ne balaba ebitundu bye eby’ekyama,Era tewali musajja alisobola okumununula mu mukono gwange.
11  Ndikomya ebimuleetera essanyu byonna: Embaga ze, okuboneka kw’omwezi, ssabbiiti, n’enkuŋŋaana ze zonna entukuvu.
12  Era ndisaanyaawo emizabbibu gye n’emitiini gye bye yayogerako nti: “Bino ye mpeera yange baganzi bange gye bampa”;Ndibifuula kibira,Era ensolo ez’omu nsiko ziribirya.
13  Ndimuvunaana olw’ennaku ze yamala ng’awaayo ssaddaaka eri ebifaananyi bya Bbaali,Era ng’ayambala empeta n’amajolobero n’agenda eri baganzi be,Naye nze n’anneerabira,’ Yakuwa bw’agamba.
14  ‘Kale, ndimubembeekereza,Ndimutwala mu ddungu,Era ndyogera naye mu ngeri ey’ekisa.
15  Okuva ku olwo ndimuddiza ennimiro ze ez’emizabbibu,Era aliyingira mu nsi ey’essuubi ng’ayitira mu Kiwonvu Akoli;Alimpitabira eyo nga bwe yakolanga mu kiseera eky’obuvubuka bwe,Era nga bwe yakola ku lunaku lwe yava mu nsi ya Misiri.
16  Ku lunaku olwo olimpita Mwami,So toliddamu kumpita Mukama Wange,’ Yakuwa bw’agamba.
17  ‘Ndiggya amannya g’ebifaananyi bya Bbaali mu kamwa ke,Era amannya gaabyo tegaliddamu kujjukirwa nate.
18  Ku lw’abantu bange ndikola endagaano ku lunaku olwo n’ensolo ez’omu nsiko,N’ebinyonyi ebibuuka mu bbanga, n’ebyewalula eby’oku ttaka;Era ndimalawo omutego, n’ekitala, n’entalo mu nsi,Era ndibaleetera okubeera mu mirembe.
19  Ndikola naawe endagaano y’obufumbo ey’emirembe gyonna,Era ndikola naawe endagaano y’obufumbo mu butuukirivu ne mu bwenkanya,Mu kwagala okutajjulukuka ne mu kusaasira.
20  Ndikola naawe endagaano y’obufumbo mu bwesigwa;Era olimanya Yakuwa.’
21  ‘Ku lunaku olwo ndyanukula,’ Yakuwa bw’agamba,‘Ndyanukula eggulu,Eggulu ne lyanukula ensi;
22  Ensi n’eyanukula emmere n’omwenge omusu n’amafuta,Ate byo ne byanukula Yezuleeri.
23  Ndimusiga ng’ensigo zange mu nsi,Era ndisaasira oyo ataasaasirwa,Era ndigamba abo abatali bantu bange nti: “Muli bantu bange,”Nabo baligamba nti: “Oli Katonda waffe.”’”
3  Yakuwa era n’aŋŋamba nti: “Genda nate oyagale omukazi ayagalibwa omusajja omulala era ayenda, nga ne Yakuwa bw’ayagala abantu ba Isirayiri kyokka nga bo bagenda eri bakatonda abalala, era nga baagala okuwaayo gye bali ebitole by’ezzabbibu enkalu.”
2  Awo ne ngula omukazi oyo ebitundu bya ffeeza 15 ne komeri ya ssayiri emu n’ekitundu.
3  Ne mmugamba nti: “Ojja kubeera wange okumala ennaku nnyingi. Tokola bwamalaaya era teweegatta na musajja mulala, era nange sijja kwegatta naawe.”
4  Kubanga abantu ba Isirayiri bajja kumala ekiseera kiwanvu nga tebalina kabaka, nga tebalina mwami, nga tebalina ssaddaaka, nga tebalina mpagi esinzibwa, nga tebalina efodi, era nga tebalina bifaananyi bya baterafi.
5  Oluvannyuma abantu ba Isirayiri balikomawo ne banoonya Yakuwa Katonda waabwe ne Dawudi kabaka waabwe, era mu nnaku ezisembayo balijja eri Yakuwa n’eri obulungi bwe nga bakankana.
12  “Efulayimu alya mpewo. Olunaku lwonna agoba mpewo ey’ebuvanjuba. Ayitiriza okulimba n’okukola ebikolwa eby’obukambwe. Bakola endagaano ne Bwasuli, era batwala amafuta e Misiri.
2  Yakuwa alina ky’avunaana Yuda;Ajja kubonereza Yakobo ng’amakubo ge bwe gali,Era ajja kumusasula ng’ebikolwa bye bwe biri.
3  Bwe yali mu lubuto yakwata muganda we ekisinziiro,Era yalwana ne Katonda n’amaanyi ge gonna.
4  Yalwana ne malayika era n’awangula. Yakaaba ne yeegayirira aweebwe omukisa.” Katonda yamusanga e Beseri, era eyo gye yayogerera naffe,
5  Yakuwa Katonda ow’eggye,Yakuwa lye linnya kw’ajjukirirwa.
6  “Kale dda eri Katonda wo,Oyolekenga okwagala okutajjulukuka n’obwenkanya;Era essuubi lyo libeerenga mu Katonda wo bulijjo.
7  Omusuubuzi alina minzaani ey’obulimba mu mukono gwe;Ayagala okukumpanya.
8  Efulayimu agamba nti, ‘Ngaggawadde;Nfunye obugagga. Era tebaliraba kikyamu kyonna oba kibi kyonna mu kutegana kwange kwonna.’
9  Naye nze Yakuwa Katonda wo okuviira ddala ng’okyali mu nsi ya Misiri. Nja kuddamu okukubeeza mu weemaNga bwe kiba mu nnaku z’embaga.
10  Nnayogeranga ne bannabbi,Nnabawa okwolesebwa kungi,Era nnayogeranga engero nga mpita mu bannabbi.
11  Mu Gireyaadi mulimu obulimba n’ebitali bya mazima. Bawaddeyo ssaddaaka z’ente ennume mu Girugaali. Ebyoto byabwe biringa entuumu z’amayinja mu mbibiro z’ennimiro.
12  Yakobo yadduka n’agenda mu nsi ya Alamu;Isirayiri yaweerereza eyo okufuna omukazi,Era yalunda endiga okusobola okufuna omukazi.
13  Yakuwa yakozesa nnabbi okuggya Isirayiri mu Misiri,Era yakozesa nnabbi okumukuuma.
14  Efulayimu yanyiiza nnyo Katonda,Era alina omusango gw’okuyiwa omusaayi. Mukama we alimusasula olw’ekivume kye yamuleetako.”
