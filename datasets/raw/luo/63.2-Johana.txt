1  An jaduong’ ma hike ng’eny, andiko ne dhako moyier kendo ne nyithinde ma ahero gadier, to ok mana an kenda e ma aherogi, to bende jogo duto moseng’eyo adiera,
2  nikech adiera siko e iwa kendo obiro bedo kodwa nyaka chieng’.
3  Wabiro bedo gi ng’wono mogundho, gi kech, kod kuwe moa kuom Nyasaye Wuonwa, kendo moa kuom Yesu Kristo, Wuod Wuonwa, kanyachiel gi adiera kod hera.
4  Amor gilala nikech aseyudo ka moko kuom nyithindi wuotho ei adiera, mana kaka ne wayudo chik moa kuom Nyasaye Wuonwa.
5  Omiyo, koro asayi, in dhako, ni waherre ng’ato gi ng’ato. (Ok andikni e wi chik moro manyien, to en mano musebedogo nyaka a chakruok.)
6  To ma eri e tiend hera, ni wadhi nyime wuotho ka luwore gi chikene. Mano e chik, mana kaka usewinjo nyaka a chakruok, ni onego udhi nyime wuotho e hera.
7  Nimar jowuond mang’eny osesieko e piny, ma ok nyis yie ni Yesu Kristo ne obiro e ringruok. Mano e jawuond kendo en jasik Kristo.
8  Beduru motang’ mondo kik ulal gik ma wasenyago kuom tijwa matek, to mondo uyud pok mopong’ chuth.
9  Ng’ato ka ng’ato ma kalo puonj mar Kristo kendo ok osik e puonjno, jalo ok ni e winjruok achiel gi Nyasaye. Ng’at ma siko e puonjno en e ng’at manie winjruok achiel gi Nyasaye Wuonwa kendo gi Wuode.
10  Ka ng’ato ang’ata obiro iru to ok okel puonjni, kik urwake e uteu kata kik umose.
11  Nikech ng’at ma mose riwore kode e timbene maricho.
12  Kata obedo ni an gi weche mang’eny monego andiknu, ok adwar timo kamano e otas gi wino, to ageno biro iru mondo awuo kodu wang’ gi wang’, mondo mor maru obed mopong’ chuth.
13  Nyithind nyameru ma oyier ooroni mos.
