1  Monna e moholo, ho mofumahali ea khethiloeng le ho bana ba hae, bao ke ba ratang kannete, eseng ’na feela, empa le bohle ba tsebang ’nete,
2  ka lebaka la ’nete e lulang ho rōna, ’me e tla ba le rōna ka ho sa feleng.
3  Ho rōna ho tla ba le mosa o sa tšoanelang, mohau le khotso e tsoang ho Molimo Ntate le ho Jesu Kreste Mora oa Ntate, ka ’nete le lerato.
4  Ke thaba haholo hobane ke fumane ba bang ba bana ba hao ba tsamaea ’neteng, feela joalokaha re ile ra amohela taelo e tsoang ho Ntate.
5  Kahoo joale kea u kōpa, mofumahali, joaloka motho ea u ngollang, eseng taelo e ncha, empa eo re bileng le eona ho tloha tšimolohong, ea hore re ratane.
6  Sena ke seo lerato le se bolelang, hore re tsoele pele ho tsamaea ho ea ka litaelo tsa hae. Ena ke taelo, feela joalokaha le utloile ho tloha tšimolohong, hore le lokela ho tsoela pele ho tsamaea ka eona.
7  Etsoe bathetsi ba bangata ba kene lefatšeng, batho ba sa boleleng Jesu Kreste e le ea tlang ka nama. Enoa ke mothetsi le mohanyetsi oa Kreste.
8  Itlhokomeleng, hore le se ke la lahleheloa ke lintho tseo re sebelelitseng ho li hlahisa, empa hore le ka fumana moputso o tletseng.
9  E mong le e mong ea iketelletsang pele ’me a sa lule thutong ea Kreste ha a na Molimo. Ea lulang thutong ena ke eena ea nang le Ntate le Mora.
10  Haeba leha e le mang a tla ho lōna ’me a sa tlise thuto ena, le ka mohla le se ke la mo amohela ka malapeng a lōna kapa la mo lumelisa.
11  Etsoe ea mo lumelisang o kopanela mesebetsing ea hae e khopo.
12  Le hoja ke e-na le lintho tse ngata tseo nka le ngollang tsona, ha ke lakatse ho etsa joalo ka pampiri le enke, empa ke tšepa ho tla ho lōna le ho bua le lōna lifahleho li talimane, e le hore thabo ea lōna e ka ba ka tekanyo e tletseng.
13  Bana ba morali’eno, mokhethoa, ba u romela litumeliso.
