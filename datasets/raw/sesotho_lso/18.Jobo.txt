10  “Ka sebele moea oa ka o nyonya bophelo ba ka.Ke tla bonahatsa ho tšoenyeha ha ka ka ’na.Ke tla bua ka moea o utloileng bohloko!
2  Ke tla re ho Molimo, ‘U se ke ua phatlalatsa hore ke khopo.Ntsebise hore na ke hobane’ng ha u tsekisana le ’na.
3  Na ke ntho e ntle hore u etse se fosahetseng,Hore u lahle sehlahisoa sa mosebetsi o boima oa matsoho a hao,Le hore u khanyetse keletso ea ba khopo?
4  Na u na le mahlo a nama,Kapa u bona joalokaha motho ea shoang a bona?
5  Na matsatsi a hao a joaloka matsatsi a motho ea shoang,Kapa lilemo tsa hao li joaloka matsatsi a monna ea shahlileng,
6  E le hore u ka leka ho fumana phoso ea kaU ’ne u batle sebe sa ka?
7  U entse sena ho sa tsotellehe ho tseba ha hao hore ha kea fosa,Ha ho ea lopollang letsohong la hao?
8  Matsoho a hao a mpōpile hoo a nkentsengHo pota-pota ka hohle, leha ho le joalo u ka be u ’metsitse.
9  Ka kōpo, hopola hore u nkentse ka letsopaU tla nkhutlisetsa lerōleng.
10  Na ha ua ka ua nqhala joaloka lebeseUa etsa hore ke tiee joaloka chisi?
11  U ile ua nkapesa letlalo le namaUa ntoha ka masapo le mesifa.
12  U mphile bophelo le mosa o lerato;Tlhokomelo ea hao e lebetse moea oa ka.
13  U patile lintho tsena ka pelong ea hao.Ke tseba hantle hore lintho tsena li ho uena.
14  Haeba ke entse sebe ’me u ’nile ua ntalimaHa u nkuke ke le ea hlokang molato phosong ea ka;
15  Haeba ke fositse, ho malimabe ’na!Haeba ke nepile, nke ke ka phahamisa hlooho,Ke khotše ho hlompholoha ’me ke tletse mahloreho.
16  Haeba e etsa ka boikhohomoso, u tla ntsoma joaloka taoana,U tla boela u iponahatse u le ea hlollang tabeng ea ka.
17  U tla hlahisa lipaki tsa hao tse ncha ka pel’a ka,U tla etsa hore khalefo ea hao ho ’na e be khōlō;Tsietsi e ’ngoe ka mor’a e ’ngoe e ho ’na.
18  Kahoo ke hobane’ng ha u ile ua ’ntša ka pōpelong?Nka be ke timetse, e le hore ho se ke ha e-ba le leihlo le ka mponang,
19  Nka be ke bile moo joalokaha eka ke ne ke e-s’o be teng;Ho tsoa ka mpeng nka be ke isitsoe sebakeng sa lepato.’
20  Na matsatsi a ka ha a ’maloa? A ke a tlohe,A ke a tlohele ho ntalima, e le hore nka hlasimoloha hanyenyane
21  Pele ke tloha—’me nke ke ka khutla—Ho ea naheng ea botšo le moriti o lefifi,
22  Ho ea naheng ea ho fifala ho joaloka botšo, ea moriti o lefifiLe ho hloka taolo, moo ho sa khanyeng joalokaha botšo bo sa khanye.”
4  Elifaze Motemane a araba a re:
2  “Haeba motho a leka ho bua le uena, na u tla tepella?Empa ke mang ea khonang ho thibela mantsoe?
3  Bona! U khalemetse ba bangata,U matlafalitse matsoho a fokolang.
4  Mang kapa mang ea khoptjoang, mantsoe a hao a ne a mo emisa;U ne u tiisa mangole a tetemang.
5  Empa lekhetlong lena ho tla ho uena, ’me ua tepella;Hoa u ama, ’me ua khathatseha.
6  Na tlhompho ea hao ea borapeli hase oona motheo oa kholiseho ea hao?Na tšepo ea hao hase botšepehi ba litsela tsa hao?
7  Ka kōpo, hopola: Ke mang ea hlokang molato ea kileng a timela?Ke hokae moo ba lokileng ba kileng ba felisoa?
8  Ho ea ka seo ke se boneng, ba rerang se kotsiLe ba jalang khathatso ba tla e kotula.
9  Ka phefumoloho ea Molimo baa timela,Ka moea oa bohale ba hae baa fela.
10  Tau ea puruma, ’me ho na le lentsoe la taoana,Empa meno a litaoana tse moetse aa robeha.
11  Tau ea timela kahobane ho se na phofu,Malinyane a tau aa arohanngoa.
12  Joale ka tlisetsoa lentsoe ka lenyele,Tsebe ea ka ea le utloa le hoeshetsoa,
13  Ka menahano e hlokisang botsitso ea lipono tsa bosiu,Ha boroko bo tebileng bo oela batho holimo.
14  Tšabo ea nkaparela, le ho thothomela,Ea tlatsa tšabo masapong a ka a mangata.
15  Moea oa qala ho feta sefahlehong sa ka;Moriri oa ’mele oa ka oa qala ho baleha.
16  Oa qala ho ema,Empa ha kea ka ka hlokomela ponahalo ea oona;Sebōpeho se ne se le ka pel’a mahlo a ka;Ho ne ho e-na le khutso, joale ka utloa lentsoe:
17  ‘Motho ea shoang—na a ka ba le toka ho feta Molimo?Kapa na monna ea shahlileng a ka hloeka ho feta Moetsi oa hae?’
18  Bona! Ha a na tumelo ho bahlanka ba hae,O qosa manģosa a hae ka hore a molato.
19  Ho joalo hakaakang ka ba lulang ka matlung a mobu,Bao motheo oa bona o leng lerōleng!Motho o ba silakanya kapele ho feta tšoèlè.
20  Ba silakanngoa ho tloha hoseng ho fihlela mantsiboea;Ba timela ka ho sa feleng ho se na mang kapa mang ea ho tebisetsang pelong.
21  Na thapo ea bona ea tente e ka hare ho bona ha ea motsuloa?Ba shoa ka lebaka la ho haelloa ke bohlale.
26  Jobo a araba a re:
2  “Le bile thuso e kaakang ho ea se nang matla!Le pholositse letsoho le se nang matla hakaakang!
3  Le elelitse ea se nang bohlale hakaakang,Le tsebisitse letšoele bohlale bo sebetsang!
4  Ke mang eo le mo boleletseng mantsoe,Ke phefumoloho ea mang e tsoileng ho lōna?
5  Ba se nang matla lefung ba ntse ba thothomelaKa tlas’a metsi le ba lulang ho ’ona.
6  Sheole e hlobotse ka pel’a hae,Sebaka sa timetso ha sea koaheloa.
7  O otlolla leboea holim ’a sebaka se feela,O leketlisa lefatše holim ’a lefeela;
8  O phuthela metsi ka maru a hae,E le hore leru le se ke la petsoha ka tlas’a ’ona;
9  O koahela karolo e ka pele ea terone,O ala leru la hae holim ’a eona.
10  O entse selika-likoe holim ’a metsi,Moo leseli le fellang teng ka lefifi.
11  Litšiea tsa leholimo lia sisinyeha,Li maketse ka lebaka la khalemelo ea hae e matla.
12  O fuluhile leoatle ka matla a hae,Ka kutloisiso ea hae o robile mohlaseli likoto.
13  O bentšitse leholimo ka moea oa hae,Letsoho la hae le hlabile noha e lelemelang.
14  Bonang! Tsena ke linyane feela tsa litsela tsa hae,Ke mohoeshetso o mokaakang o utloiloeng ka eena!Empa ke mang ea ka bontšang kutloisiso ka sealuma sa hae se matla?”
11  Tsofare Monaama a araba a re:
2  “Na mantsoe a mangata a ke ke a arajoa,Kapa moithorisi e tla ba ea nepileng?
3  Na puo ea hao ea lefeela e tla khutsisa batho,Na u tla ’ne u ba fetole litšeho ho se mang kapa mang ea u khalemelang ka matla?
4  Hape, u re, ‘Taeo ea ka e hloekile,Ka sebele ke hloekile mahlong a hao.’
5  Empa leha ho le joalo hoja Molimo o ne a ka buaA ahlamisa molomo oa hae ho uena!
6  Joale o ne a tla u bolella liphiri tsa bohlale,Etsoe lintho tsa bohlale bo sebetsang li ngata.Hape, u ne u tla tseba hore Molimo o lumella hore u leballoe tse ling tsa liphoso tsa hao.
7  Na u ka fumana lintho tse tebileng tsa Molimo,Kapa na u ka fumana pheletso ea Ea Matla ’Ohle?
8  Bo phahame ho feta leholimo. U ka finyella eng?Bo tebile ho feta Sheole. U ka tseba eng?
9  Bo bolelele ho feta lefatše ka tekanyo,Bo pharaletse ho feta leoatle.
10  Haeba a fetela pele ’me a nehelana ka mothoA bitsa lekhotla, joale ke mang ea ka mo hanyetsang?
11  Etsoe o tseba batho ba se nang ’nete.Ha a bona se kotsi, na a ke ke a boela a iponahatsa e le ea elang hloko?
12  Esita le motho ea se nang kelello o tla fumana tšusumetso e ntleHang ha qoaha e kang esele e ka tsoaloa e le motho.
13  Ka sebele haeba u ka lokisa pelo ea haoUa otlollela matsoho a hao ho eena,
14  Haeba se kotsi se le ka letsohong la hao, se suthisetse hōle,Ho se loke ho se ke ha lula ka litenteng tsa hao.
15  Etsoe joale u tla phahamisa sefahleho sa hao u se na sekoliKa sebele u tla tiea, ’me u ke ke ua tšaba.
16  Etsoe uena—u tla lebala khathatso;U tla e hopola joaloka metsi a fetetseng pele.
17  Nako ea hao ea bophelo e tla hlaha e khanya ho feta motšehare;Lefifi le tla ba joaloka hoseng.
18  U tla tlameha ho tšepa kahobane ho na le tšepo;Ka sebele u tla qamaka ka hloko—u tla robala u sireletsehile.
19  Ruri u tla ikotlolla, ho se ea etsang hore u thothomele.Ka sebele batho ba bangata ba tla etsa hore u be le boikutlo bo bonolo;
20  Mahlo a ba khopo a tla felloa ke matla;Sebaka seo ho baleheloang ho sona se tla timela,Tšepo ea bona e tla ba ho shoa ha moea.”
8  Bildade Moshuha a araba a re:
2  “U tla ’ne u bue lintho tsee halelele hakae,Ha lipolelo tsa molomo oa hao e le feela moea o matla?
3  Na Molimo o tla khopamisa kahlolo,Kapa na Ea Matla ’Ohle o tla khopamisa ho loka?
4  Haeba bara ba hao ba mo sitetsoe,Hoo a ba tlohellang letsohong la bofetoheli ba bona,
5  Haeba u ka batla Molimo,Haeba u ka kōpa mohau ho Ea Matla ’Ohle,
6  Haeba u hloekile ’me u lokile,Joale o ne a tla tsoha bakeng sa haoKa sebele o ne a tla tsosolosa sebaka sa hao sa bolulo se lokileng.
7  Hape, tšimoloho ea hao e ka be e bile ntho e nyenyane,Empa qetello ea hao hamorao e ne e tla ba khōlō haholo.
8  Ka kōpo, botsa moloko oa pele,U lebise tlhokomelo ea hao linthong tse batlisisitsoeng ke bo-ntat’a bona.
9  Etsoe re bile teng maobane, ’me ha re tsebe letho,Kahobane matsatsi a rōna lefatšeng ke moriti.
10  Na ba ke ke ba u rupela, ba u bolelle,Na ba ke ke ba hlahisa mantsoe ka lipelong tsa bona?
11  Na semela sa loli se tla hōla hore se be selelele kantle ho sebaka se qhafu-qhafu?Na lehlaka le tla hōla ho se na metsi?
12  Le tla omella le sa ntse le fupile, le sa khuoa,Esita le pele ho joang bo bong bohle le tla omella.
13  Litsela tsa bohle ba lebalang Molimo li joalo,Tšepo ea mokoenehi e tla timela,
14  Eo kholiseho ea hae e felisitsoeng,Le eo tšepo ea hae e leng ntlo ea sekho.
15  O tla itšetleha ka ntlo ea hae, empa e ke ke ea tsoela pele e eme;O tla e tšoara, empa e ke ke ea tšoarella.
16  O tletse lero la limela letsatsing,Lekala la hae le hlaha serapeng sa hae.
17  Metso ea hae e rarahana qubung ea majoe,O bona ntlo ea majoe.
18  Haeba motho a mo metsa sebakeng sa hae,Ka sebele se tla boela se mo latole, se re, ‘Ha kea u bona.’
19  Bona! Ke ho qhibiliha ha tsela ea hae;Ba bang ba hlaha lerōleng.
20  Bona! Molimo a ke ke a lahla ea sa tšoauoeng phoso,Leha e le hore o tla tšoara matsoho a baetsi ba bobe,
21  Ho fihlela a tlatsa molomo oa hao ka litšeho,Molomo oa hao a o tlatsa ka mohoo oa thabo.
22  Ba u hloileng ba tla apara lihlong,Tente ea ba khopo e tla ba sieo.”
30  “Joale ba ntšehile,Ba banyenyane ho ’na ka matsatsi,Bao bo-ntat’a bona nka beng ke hanneHo ba beha le lintja tsa mohlape oa ka.
2  Esita le matla a matsoho a bona—a ne a e-na le thuso efe ho ’na?Ba feletsoe ke mahlahahlaha.
3  Ha ba na thuso ka lebaka la bohloki le tlala,Ba kokona sebaka se se nang metsi,Moo maobane ho neng ho e-na le sefefo le lesupi.
4  Ba ne ba kha setlama sa letsoai lihlahleng,Metso ea lihlahla tsa lefielo e ne e le lijo tsa bona.
5  Ba ne ba lelekoa motseng;Batho ba ne ba ba hoeletsa joalokaha eka ba hoeletsa lesholu.
6  Ba lokela ho lula letsoapong la liphula tsa melapo e phoroselang,Likoting tse fatše le mafikeng.
7  Ba ne ba hooa har’a lihlahla;Ba ne ba iketsa seqhoqho tlas’a bobatsi.
8  Bara ba ea se nang kelello, le bara ba ea se nang lebitso,Ba otliloe hore ba tsoe naheng.
9  Joale ke fetohile sehlooho sa pina ea bona,’Na ke sesomo ho bona.
10  Ba ntlhoile, ba luleletse hōle le ’na;Ha ba ithibe hore ba se ke ba ntšoela ka mathe.
11  Etsoe o ile a lokolla khoele ea seqha sa ka ’me a nkokobetsa,Ba tlohetse tōmo e lokolotsoe ka lebaka la ka.
12  Ba tsoha joaloka malinyane ka letsohong la ka le letona;Ba tlohetse maoto a ka hore a tsamaee,Empa ba nkahetse mekoallo ea bona e bakang koluoa.
13  Ba qhaqhile litsela tsa ka;Molemo oa bona e bile tsietsi feela ho ’na,Ba se na mothusi leha e le ofe.
14  Ba ile ba tla joalokaha eka ba tsoa lekhalong le pharaletseng;Ba hoholehile tlas’a sefefo.
15  Ke hlasetsoe ke matšabeho a tšohanyetso;Ho ba seriti ha ka ho lelekisoa joaloka moea,Poloko ea ka e fetile joaloka leru.
16  Joale moea oa ka oa tšoloha ka hare ho ’na;Matsatsi a mahloreho aa ntšoara.
17  Masapo a ka a phuntsoe bosiu ’me a tsoile ho ’na,Bohloko bo nkokonang ha bo kokobele.
18  Seaparo sa ka sea fetoha ka lebaka la matla a mangata;Se ntlama joaloka molala oa seaparo sa ka se selelele.
19  O ntheoletse letsopeng,Hoo ke iponahatsang ke le joaloka lerōle le molora.
20  Ke hoeletsa ho uena ho kōpa thuso, empa ha u nkarabe;Ke eme, e le hore u ka nkela hloko.
21  U iphetola hore u be ea sehlōhō ho ’na;U nkoetlela lehloeo ka matla a feletseng a letsoho la hao.
22  U mphahamisetsa moeeng, u mpalamisa oona;Joale u nqhibilihisa ka molumo o lerata.
23  Etsoe kea tseba hore u tla etsa hore ke khutlele lefung,Le ntlong ea pokano bakeng sa e mong le e mong ea phelang.
24  Feela ha ho ea otlollang letsoho la hae khahlanong le qubu ea lithako,Leha e le hore ho ba le mohoo o kōpang thuso nakong ea ho felloa ha motho ke matla mabapi le lintho tseo.
25  Ka sebele ke lletse ea nang le letsatsi le boima;Moea oa ka o saretsoe ka lebaka la mofutsana.
26  Le hoja ke letetse se molemo, empa leha ho le joalo ho ile ha tla bobe;Ka ’na ka letela leseli, empa ha tla botšo.
27  Mala a ka a ile a lubeha ’me ha aa ka a khutsa;Ke ile ka tobana le matsatsi a mahloreho.
28  Ka tsamaea ke hlomohile ha ho se na khanya ea letsatsi;Ka ema phuthehong, ka ’na ka hoeletsa ho kōpa thuso.
29  Ka fetoha mor’abo liphokojoe,Le motsoalle oa malinyane a matšehali a mpshe.
30  Letlalo la ka la ntšofala ’me la mumuha,Masapo a ka a chesa ke ho oma.
31  Harepa ea ka ea e-ba ea ho siama feela,Phala ea ka ea e-ba ea mantsoe a ba llang.
16  Jobo a araba a re:
2  “Ke utloile lintho tse ngata tse joaloka tsena.Kaofela ha lōna le batšelisi ba likhathatso!
3  Na mantsoe a lefeela a na le bofelo?Kapa le halefisoa ke eng, hore le arabe?
4  Le ’na ke ne nka bua joaloka lōna.Hoja meea ea lōna e ne e le moo moea oa ka o leng teng,Na ke ne ke tla ba bohlale ka mantsoe khahlanong le lōna,Na ke ne ke tla le sisinyetsa hlooho?
5  Ke ne ke tla le matlafatsa ka mantsoe a molomo oa ka,Matšeliso a molomo oa ka a ne a tla fokotsa—.
6  Haeba ke bua, bohloko ba ka ha bo fokotsehe,Haeba ke khaotsa ho etsa joalo, ke eng se tlohang ho ’na?
7  Joale o ntepelelitse;O entse bohle ba bokanang le ’na lesupi.
8  Le boetse lea ntšoara. Ho fetohile bopaki,Hoo ho ota ha ka ho ntsohelang matla. Ho paka ka pel’a sefahleho sa ka.
9  Bohale ba hae bo nthusolotse, ’me o nkoetlela lehloeo.Ha e le hantle o ntsikitlanyetsa meno.Mohanyetsi oa ka o leotsa mahlo a hae khahlanong le ’na.
10  Ba nkahlamiselitse melomo,Ba ntjabetse marameng ka nyeliso,Ba ikhobokanya ka bongata khahlanong le ’na.
11  Molimo o nehelana ka ’na ho bashanyana,O ntahlela ka matla matsohong a ba khopo.
12  Ke ne ke lutse ka boiketlo, empa a ntšisinya;A ntšoara ka sekotlo ’me a nthobokella,O nkemisa ke le seo a se korotseng.
13  Batho ba hae ba fulang metsu baa mpota-pota;O petsola liphio tsa ka ’me ha a be le qenehelo;O qhalla mokotlana oa ka oa nyooko fatše.
14  O ntse a mphunya masoba-soba;O mathela ho ’na joaloka ea matla.
15  Ke rōkahantse lesela la mokotla holim ’a letlalo la ka,Ke lahletse lenaka la ka lerōleng.
16  Sefahleho sa ka se fubetse ke ho lla,Ho na le moriti o lefifi lintšing tsa ka,
17  Le hoja ho se na pefo liatleng tsa ka,Thapelo ea ka e hloekile.
18  Uena lefatše, u se ke ua koahela mali a ka!Mohoo oa ka o se ke oa e-ba le sebaka!
19  Joale, bonang! ea pakang ka ’na o maholimong,Paki ea ka e libakeng tse phahameng.
20  Metsoalle ea ka ke babuelli ba buang khahlanong le ’na;Leihlo la ka le talimile ho Molimo le sa robale.
21  Ho lokela hore ho etsoe qeto pakeng tsa monna ea shahlileng le Molimo,Ho tšoana le pakeng tsa mora oa motho le oa habo.
22  Etsoe ho tla tla lilemo tse seng kae,Ke tla tsamaea ka tsela eo nke keng ka khutla ka eona.
35  Elihu a tsoela pele ho araba ’me a re:
2  “Na see ke seo u se nkileng e le toka?U itse, ‘Ho loka ha ka ho feta ha Molimo.’
3  Etsoe u re, ‘Ho na le thuso efe ho uena?Ke fumana molemo ofe ho feta ha ke etsa sebe?’
4  Ke tla u arabaKe arabe le metsoalle ea hao e nang le uena.
5  Talima leholimong u bone,U bone maru, hore a u phahametse.
6  Haeba u etsa sebe, u finyella eng khahlanong le eena?Haeba bofetoheli ba hao bo eketseha, u mo etsetsa eng?
7  Haeba ka sebele u nepile, u mo fa eng,Kapa o amohela eng letsohong la hao?
8  Bokhopo ba hao bo ka ’na ba e-ba khahlanong le motho ea joaloka uena,Ho loka ha hao ha e-ba ho mora oa motho oa lefatše.
9  Ba ntse ba hoeletsa ho kōpa thuso ka lebaka la likhatello tse ngata;Ba ntse ba hoeletsa ho kōpa thuso ka lebaka la matsoho a ba baholo.
10  Leha ho le joalo ha ho ea itseng, ‘Molimo Moetsi oa ka e Moholo o hokae,Ea fanang ka lipina tsa thoriso bosiu?’
11  Ke eena Ea re rutang ho feta liphoofolo tsa lefatše,O re hlalefisa ho feta libōpuoa tse fofang tsa maholimo.
12  Ba ntse ba hoeletsa moo, empa ha a arabe,Ka lebaka la boikakaso ba ba babe.
13  Ke leshano feela leo Molimo a sa le utloeng,Ea Matla ’Ohle ha a le talime.
14  Joale, ho joalo hakaakang ha u re ha u mo bone!Nyeoe e ka pel’a hae, kahoo u lokela ho mo letela ka tabatabelo.
15  Joale kahobane bohale ba hae ha boa batla boikarabello,O boetse ha aa ela hloko lepotlapotla le feteletseng.
16  Jobo o ahlamisetsa molomo oa hae lefeela;O atisa mantsoe ntle ho tsebo.”
18  Bildade Moshuha a araba a re:
2  “Le tla qeta ho bua ka mor’a nako e telele hakae?Le lokela ho utloisisa, e le hore ka mor’a moo re ka bua.
3  Ke hobane’ng ha re lokela ho nkoa re le liphoofoloRe nkoe re sa hloeka mahlong a lōna?
4  O rusolla moea oa hae likoto bohaleng ba hae.Na lefatše le tla tloheloa ka lebaka la lōna,Kapa lefika le tlohe sebakeng sa lona?
5  Le leseli la ba khopo le tla timaTlhase ea mollo oa hae e ke ke ea khanya.
6  Ka sebele leseli le tla fifala ka tenteng ea hae,Lebone la hae le tla tingoa ka ho eona.
7  Mehato ea hae e mahlahahlaha e tla patisana.Esita le morero oa hae o tla mo lahla.
8  Etsoe maoto a hae a tla mo kenya ka har’a letlooa,O tla tsamaea letanteng.
9  Sefi se tla mo tšoara serethe;Leraba le ntse le mo tšoere.
10  O patetsoe thapo mobung,O patetsoe sefi tseleng ea hae.
11  Ho pota-pota ka hohle, ka sebele matšabeho a tšohanyetso a etsa hore a qale ho tšoha,A mo lelekisa maotong a hae.
12  Mahlahahlaha a hae aa fela,Koluoa e ema e loketse ho etsa hore a hlotse.
13  E tla ja likotoana tsa letlalo la hae;Letsibolo la lefu le tla mo ja matsoho le maoto.
14  Kholiseho ea hae e tla tlosoa tenteng ea haeA tla mo isa ho marena a matšabeho.
15  Ka tenteng ea hae ho tla lula ntho eo e seng ea hae;Sebabole se tla hasanngoa sebakeng sa hae sa bolulo.
16  Metso ea hae e tla omella ka tlaase,Holimo, lekala la hae le tla pona.
17  Ho boleloa ha hae ho tla timela lefatšeng,A ke ke a ba le lebitso seterateng.
18  Ba tla mo sutumeletsa lefifing a tsoa leseling,Ba tla mo leleka naheng e behang.
19  A ke ke a ba le litloholo le bana har’a batho ba habo,Ho ke ke ha e-ba le mophonyohi sebakeng seo a lulang ho sona ka bojaki.
20  Batho ba Bophirimela ba tla sheba letsatsi la hae ka ho makala,Ka sebele batho ba Bochabela ba tla tšoaroa ke ho tlakasela.
21  Tsena feela ke litabernakele tsa mofosi,Sena ke sebaka sa ea sa kang a tseba Molimo.”
17  “Moea oa ka o robehile, matsatsi a ka a felile;Ke letetsoe ke lebitla.
2  Ka sebele kea songoa,Leihlo la ka le lula har’a borabele ba bona.
3  Ka kōpo, beha tebeletso ea ka ho uena.Ke mang e mong ea tla ntšoara ka letsoho e le tiiso?
4  Etsoe lipelo tsa bona u li koaletse masene.Ke ka lebaka leo u sa ba phahamiseng.
5  A ka ’na a bolella metsoalle hore e nke likarolo tsa eona,Empa mahlo a bara ba hae a tla felloa ke matla.
6  O mpehile ke le polelo ea maele ea lichaba,Hoo ke fetohang motho eo sefahleho sa hae se tšoeloang ka mathe.
7  Leihlo la ka le fifatsoa ke matšoenyehoLitho tsa ka kaofela ha tsona li joaloka seriti.
8  Batho ba lokileng ba sheba sena ka ho makala,Le ea hlokang molato o halefela mokoenehi.
9  Ea lokileng o ntse a tšoareletse ka tieo tseleng ea hae,Ea nang le matsoho a hloekileng o ntse a ateloa ke matla.
10  Leha ho le joalo, kaofela ha lōna le ka qala hape. Kahoo, ka kōpo, etsang joalo,Kaha ha ke fumane mang kapa mang ea bohlale har’a lōna.
11  Matsatsi a ka a fetile, merero ea ka e senyehile,Litakatso tsa pelo ea ka.
12  Ba ntse ba beha bosiu bakeng sa motšehare:‘Leseli le haufi ka lebaka la lefifi.’
13  Haeba ke ntse ke letile, Sheole ke ntlo ea ka;Ke tla lokela ho ala liphate tsa ka lefifing.
14  Ke tla hoeletsa sekoti ke re, ‘U Ntate!’Ke hoeletse tšenyane ke re, ‘U ’Mè le khaitseli ea ka!’
15  Joale, tšepo ea ka e hokae?Tšepo ea ka—ke mang ea e bonang?
16  E tla theohela mekoallong ea Sheole,Ha rōna, kaofela, re tla theohela lerōleng.”
9  Jobo a araba a re:
2  “Kannete kea tseba hore ho joalo.Empa motho ea shoang e ka ba ea nepileng joang nyeoeng le Molimo?
3  Haeba a ka khahloa ke ho tsekisana le eena,A ke ke a mo araba hang makhetlong a sekete.
4  O pelo e bohlale ’me o matla.Ke mang ea ka bontšang manganga ho eena ebe ha a hlahe kotsi?
5  O suthisa lithaba, hoo batho ba sa li tsebeng,Eena ea li helelitseng bohaleng ba hae.
6  O etsa hore lefatše le qale ho sisinyeha sebakeng sa lona,Hoo litšiea tsa lona li reketlang.
7  O bolella letsatsi hore le se ke la khanya,O beha tiiso ho pota linaleli,
8  O otlolla maholimoO hatakela maqhubu a phahameng a leoatle;
9  O etsa sehlopha sa linaleli sa Ashe, sehlopha sa linaleli sa Kesile,Le sehlopha sa linaleli sa Kima le likamore tse ka hare tsa Boroa;
10  O etsa lintho tse khōlō tse ke keng tsa batlisisoa,Le lintho tse hlollang tse se nang palo.
11  Bona! O feta pel’a ka ’me ha ke mo bone,O fetela pele ’me ha ke mo lemohe.
12  Bona! Oa hloibila. Ke mang ea ka mo hanyetsang?Ke mang ea tla re ho eena, ‘U etsa’ng?’
13  Molimo a ke ke a khutlisa bohale ba hae;Ba thusang mohlaseli ba tla inama ka tlas’a hae.
14  Ho joalo hakaakang haeba nka mo araba!Ke tla khetha mantsoe a ka ho eena,
15  Eena eo ke neng nke ke ka mo araba, le hoja ke ne ke hlile ke nepile.Ke ne ke tla kōpa mohau ho ea nkhanyetsang molaong.
16  Haeba ke ne ke mo bitsitse, na o ne a tla nkaraba?Ha ke lumele hore o ne a tla mamela lentsoe la ka;
17  Eena ea ntematsang ka sefefoLe eo ka sebele a ngatafatsang maqeba a ka ntle ho lebaka.
18  A ke ke a ntumella hore ke ntše letšoeea,Etsoe o ntse a nkhorisa lintho tse bohloko.
19  Haeba mang kapa mang a le matla, ke eo;Haeba mang kapa mang a le matla tokeng, hoja nka bitsoa!
20  Haeba ke ne ke nepile, molomo oa ka o ne o tla phatlalatsa hore ke khopo;Haeba ke ne ke sa tšoauoe phoso, joale o ne a tla phatlalatsa hore ke khopame.
21  Haeba ke ne ke sa tšoauoe phoso, ke ne nke ke ka tseba moea oa ka;Ke ne ke tla hana bophelo ba ka.
22  Ho na le ntho e le ’ngoe. Ke ka lebaka leo ke reng,‘Ea sa tšoauoeng phoso, le ea khopo, oa ba felisa.’
23  Haeba moroallo o phoroselang o ka baka lefu ka tšohanyetso,O ne a tla soma ho felloa ke tšepo ha ba hlokang molato.
24  Lefatše ho nehelanoe ka lona letsohong la ea khopo;O koahela lifahleho tsa baahloli ba lona.Haeba ho se joalo, he, ke mang?
25  Hape matsatsi a ka a phakisitse ho feta semathi;A balehile, ka sebele a ke ke a bona se molemo.
26  A tsamaile joaloka likepe tsa lehlaka,Joaloka ntsu e potlakelang koana le koana bakeng sa se jeoang.
27  Haeba ke itse, ‘E-re ke lebale ho tšoenyeha ha ka,E-re ke fetole sefahleho sa ka ’me ke hlasimolohe,’
28  Ke tšohile bohloko bohle ba ka;Kea tseba hore u ke ke ua nkuka ke le ea hlokang molato.
29  Ke lokela ho ba khopo.Ke hobane’ng ha ke sehlela lefeela?
30  Haeba ke itlhatsoitse metsing a lehloa,Ke hloekisitse matsoho a ka ka makhona-tsohle,
31  Joale u ne u tla nkenya ka sekoting,Ka sebele liaparo tsa ka li ne li tla ntlhoea.
32  Etsoe hase motho ea tšoanang le ’na hore nka mo araba,E le hore re ka kopana hammoho kahlolong.
33  Ha ho motho ea ka etsang qeto pakeng tsa rōna,E le hore a ka beha letsoho la hae holim ’a rōna ka bobeli.
34  A ke a tlose molamu oa hae holim ’a ka,Ho tšabeha ha hae, ho se ke ha ntšosa.
35  E-re ke bue ’me ke se ke ka mo tšaba,Etsoe ha ke na tšekamelo e joalo.
28  “Ka sebele, ho na le sebaka seo silevera e fumanoang ho sonaLe sebaka sa khauta eo ba e hloekisang;
2  Tšepe e nkoa lerōlengKoporo e ntse e tšolloa lejoeng.
3  O behile bofelo ba lefifi;Ho isa pheletsong e ’ngoe le e ’ngoe o batlisisaLejoe botšong le moriting o lefifi.
4  O chekile sekoti hōle le moo batho ba lulang e le bajaki,Libakeng tse lebetsoeng tse hōle le leoto;Ba bang ba batho ba shoang ba theohile, ba leketlile.
5  Ha e le lefatše, lijo li tsoa ho lona;Empa ka tlas’a lona, le phethotsoe joalokaha eka ke ka mollo.
6  Majoe a lona ke sebaka sa safire,Le na le lerōle la khauta.
7  Tsela—ha ho nonyana e jang nama e e tsebileng,Leha e le hore leihlo la ’mankholi e motšo le e bone.
8  Libata tse khōlō ha lia e hatakela hore e tiee;Taoana ha ea tsamaea ho eona.
9  O otlolletse letsoho la hae holim ’a lejoe le thata;O lihile lithaba ho tloha metsong ea tsona;
10  O etselitse likoti tse tletseng metsi likotopo tse kenang mafikeng,Leihlo la hae le bone lintho tsohle tsa bohlokoa.
11  O thibile libaka tseo linōka li phallang ho tsona,O tlisa ntho e patiloeng leseling.
12  Empa bohlale—bo ka fumanoa hokae,Joale, sebaka sa kutloisiso se hokae?
13  Motho ea shoang ha a tsebe bohlokoa ba bona,Ha bo fumanoe lefatšeng la ba phelang.
14  Boliba bo itse,‘Ha bo eo ho ’na!’Le leoatle le itse, ‘Ha bo eo ho ’na!’
15  Ho ke ke ha fanoa ka khauta e hloekileng e le phapanyetsano bakeng sa bona,Silevera e ke ke ea bekhoa e le tefello ea bona.
16  Bo ke ke ba lefelloa ka khauta ea Ofire,Ka lejoe la onyxe le fumanehang ka seoelo le safire.
17  Khauta le khalase li ke ke tsa bapisoa le bona,Leha e le hore sejana sefe kapa sefe sa khauta e hloekisitsoeng ke phapanyetsano ea bona.
18  Korale le kristale ea lejoe li ke ke tsa boleloa,Empa mokotla o tletseng bohlale ke oa bohlokoa ho feta o tletseng liperela.
19  Topaze ea Kushe e ke ke ea bapisoa le bona;Bo ke ke ba lefelloa ka khauta e hloekileng.
20  Empa bohlale—bo tsoa hokae,Joale, sebaka sa kutloisiso se hokae?
21  Bo patetsoe mahlo a e mong le e mong ea phelang,Bo patetsoe libōpuoa tse fofang tsa maholimo.
22  Timetso le lefu li itse,‘Re utloile tlaleho ea bona ka litsebe tsa rōna.’
23  Molimo ke Eena ea utloisisitseng tsela ea bona,O tsebile sebaka sa bona,
24  Etsoe o talima lipheletso tsa lefatše;O bona tlas’a maholimo ’ohle,
25  E le ho etsetsa moea boima,Ha a ntse a lekantse metsi ka tekanyo;
26  Ha a etsetsa pula molao oa tsamaiso,Le tsela bakeng sa maru a sefefo a sealuma,
27  Joale o ile a bona bohlale ’me a bua ka bona;A bo lokisa ’me a boela a bo phenya.
28  A tsoela pele ho re ho motho,‘Bona! Ho tšaba Jehova—ke bohlale,Ho furalla bobe ke kutloisiso.’”
27  Jobo a boela a bua puo ea hae ea maele ’me a tsoela pele ho re:
2  “Ka Molimo ea phelang, ea tlositseng kahlolo ea ka,Le ka Ea Matla ’Ohle ea phelang, ea utloisitseng moea oa ka bohloko,
3  Ha phefumoloho ea ka e sa ntse e feletse ka hare ho ’na,Moea oa Molimo o le linkong tsa ka,
4  Molomo oa ka o ke ke oa bua ho se lokeLeleme la ka le ke ke la honotha thetso!
5  Ke ho sa utloahaleng hore ke bolele hore le lokile!Nke ke ka tlosa botšepehi ba ka ho ’na ho fihlela ke shoa!
6  Ke tšoere toka ea ka, ’me nke ke ka e tlohela;Pelo ea ka e ke ke ea ’nyelisa ka matsatsi leha e le afe a ka.
7  Sera sa ka se ke se fetohe motho ea khopo ka litsela tsohle,Ka sebele ea mphetohelang a fetohe mofosi.
8  Etsoe tšepo ea mokoenehi ke eng haeba a mo felisa,Haeba Molimo a tlosa moea oa hae ho eena?
9  Na Molimo o tla utloa mohoo oa haeHaeba mahlomola a mo oela holimo?
10  Kapa o tla fumana thabo e phethehileng ho Ea Matla ’Ohle?Na o tla hooa ho Molimo ka linako tsohle?
11  Ke tla le rupela ka letsoho la Molimo;Nke ke ka pata se leng ho Ea Matla ’Ohle.
12  Bonang! Le bone lipono kaofela ha lōna;Kahoo ke hobane’ng ha le iponahatsa le se na thuso ka ho feletseng?
13  Ena ke kabelo ea motho ea khopo e tsoang ho Molimo;Ba tla fumana lefa la bahatelli ho Ea Matla ’Ohle.
14  Haeba bara ba hae ba ngatafala, ke bakeng sa sabole;Litloholo tsa hae li ke ke tsa e-ba le lijo tse lekaneng.
15  Baphonyohi ba hae ba tla patoa nakong ea lefu la seoa le bolaeang,Bahlolohali ba bona ba ke ke ba lla.
16  Haeba a ka bokella silevera joaloka lerōle,A lokisa liaparo feela joalokaha eka ke letsopa,
17  O ne a tla lokisa, empa ea lokileng ke eena ea neng a tla apara,Ea hlokang molato ke eena ea neng a tla ba le karolo silevereng.
18  O hahile ntlo ea hae joaloka tšoèlè,Le joaloka lephephe le entsoeng ke molebeli.
19  O tla robala a ruile, empa ha ho letho le tla bokelloa;O tutubolotse mahlo a hae, empa ho ke ke ha e-ba le letho.
20  Matšabeho a tšohanyetso a tla mo fihlela joaloka metsi;Ka sebele moea oa sefefo o tla mo utsoa bosiu.
21  Moea oa bochabela o tla mo fefola ’me a tsamaee,O tla mo fefola o mo tlose sebakeng sa hae.
22  O tla itahlela ho eena ’me o se ke oa e-ba le qenehelo;Ruri o tla leka ho baleha matleng a oona.
23  Motho o tla mo opela liatlaA mo letsetse mololi sebakeng sa hae.
7  “Na lefatšeng ha ho na mosebetsi o qobelloang bakeng sa motho ea shoang,Na matsatsi a hae ha a joaloka matsatsi a mosebetsi ea hiriloeng?
2  O labalabela moriti joaloka lekhoba,O letela moputso oa hae joaloka mosebetsi ea hiriloeng.
3  Ka tsela eo ke entsoe hore ke rue likhoeli tse se nang thuso,Ba mpaletse masiu a khathatso.
4  Ha ke robetse ke boetse ka re, ‘Ke tla tsoha neng?’Ha shoalane e phetha tekanyo ea eona, ke boetse ka khora ho hloka phomolo ho fihlela ka meso.
5  Nama ea ka e apere tšenyane le makote;Letlalo la ka le entse khoo ’me lea petla.
6  Matsatsi a ka a phakisitse ho feta nale ea selohi,A fela ka ho hloka tšepo.
7  Hopola hore bophelo ba ka ke moea;Hore leihlo la ka le ke ke la hlola le bona se molemo.
8  Leihlo la ea mponang le ke ke la ntalima;Mahlo a hao a tla ba ho ’na, empa ke tla be ke le sieo.
9  Ka sebele leru lea fela ’me lea tsamaea;Ka ho tšoanang ea theohelang Sheole a ke ke a nyoloha.
10  Ha a sa tla hlola a khutlela ka tlung ea hae,Sebaka sa hae ha se sa tla hlola se mo amohela.
11  Le ’na, nke ke ka thiba molomo oa ka.Ke tla bua mahlomoleng a moea oa ka;Ke tla ameha ka bohloko ba moea oa ka!
12  Na ’na ke leoatle kapa phoofolo ea tonanahali ea leoatle,Hoo u lokelang ho beha molebeli holim ’a ka?
13  Ha ke re, ‘Setulo sa ka se kang moalo se tla ntšelisa,Bethe ea ka e tla jara ho tšoenyeha ha ka,’
14  U ntšositse ka litoro,Ka lipono u etsa hore ke qale ho tšoha,
15  Hoo moea oa ka o khethang ho bipetsana,O khetha lefu ho e-na le masapo a ka.
16  Ke bo lahlile; ke ne nke ke ka phela ho isa nakong e sa lekanyetsoang.Ntlohele, etsoe matsatsi a ka ke pululo.
17  Motho ea shoang ke eng e le hore u ka mo hōlisa,Le hore u behe pelo ea hao ho eena,
18  Le hore u mo ele hloko hoseng ho hong le ho hong,Hore u mo leke ka motsotso o mong le o mong?
19  Ke hobane’ng ha u sa khaotse ho ntalimisisa,Kapa u ntlohele ho fihlela ke metsa mathe?
20  Haeba ke entse sebe, ke tla finyella eng khahlanong le uena, Ea Talimang moloko oa batho?Ke hobane’ng ha u mpehile ke le seo u se korotseng, hoo ke lokelang ho ba moroalo ho uena?
21  Ke hobane’ng ha u sa tšoarele tlōlo ea kaU hlokomolohe phoso ea ka?Etsoe joale ke tla robala lerōleng;Ka sebele u tla mpatla, ’me ke tla be ke le sieo.”
34  Elihu a tsoela pele ho araba ’me a re:
2  “Mamelang mantsoe a ka, lōna ba bohlale;Le lōna ba tsebang, ’mameleng.
3  Etsoe tsebe e leka mantsoe,Feela joalokaha mahalapa a latsoa ha motho a ja.
4  A re ikhetheleng kahlolo;A re tsebeng se molemo.
5  Etsoe Jobo o itse, ‘Ka sebele ke nepile,Empa Molimo o khelositse kahlolo ea ka.
6  Na ke bolela mashano khahlanong le kahlolo ea ka?Leqeba la ka le lebe ha le phekolehe le hoja ho se na tlōlo.’
7  Ke monna ofe ea shahlileng ea joaloka Jobo,Ea noang litšeho joaloka metsi?
8  Ka sebele o tseleng e eang setsoalleng le ba tloaetseng ho etsa se kotsiLe ho tsamaeeng le batho ba khopo.
9  Etsoe o itse, ‘Monna ea shahlileng ha a rue lethoKa ho ithabela ho Molimo.’
10  Ka hona, lōna banna ba nang le kutloisiso, ’mameleng.Ho ke ho be hōle le Molimo oa ’nete hore a sebetse bokhopo,Le hore Ea Matla ’Ohle a sebetse ka mokhoa o hlokang toka!
11  Etsoe o tla putsa motho oa lefatše ho ea ka tsela eo a sebetsang ka eona,O tla etsa hore motho a etsahalloe ke ho hong ho ea ka tsela ea hae.
12  E, kannete, Molimo ha a sebetse bokhopo,Ea Matla ’Ohle ha a khopamise kahlolo.
13  Ke mang ea mo abetseng lefatše,Ke mang ea mo behetseng naha e behang, kaofela ha eona?
14  Haeba a beha pelo ho mang kapa mang,Haeba a inkela moea le phefumoloho ea eo,
15  Nama eohle e tla timela hammoho,Motho oa lefatše o tla khutlela lerōleng.
16  Kahoo haeba le na le kutloisiso, mamelang sena;Mamelang molumo oa mantsoe a ka.
17  Ka sebele na leha e le ofe ea hloileng toka o tla laola,Haeba motho ea matla a lokile na le tla phatlalatsa hore o khopo?
18  Na motho o tla re ho morena, ‘Ha u na molemo’?A re ho bahlomphehi, ‘Le khopo’?
19  Ho na le E Mong ea sa bontšang leeme ho likhosanaLe ea sa nahanelang ea hlomphehang ho feta ea tlaase,Etsoe kaofela ha bona ke mosebetsi oa matsoho a hae.
20  Ka motsotsoana baa shoa, esita le har’a bosiu;Batho baa hlokoleha ’me baa feta,Ba matla baa feta empa eseng ka letsoho la motho.
21  Etsoe mahlo a hae a holim ’a litsela tsa motho,O bona mehato eohle ea hae.
22  Ha ho botšo kapa moriti o lefifiBakeng sa hore ba tloaetseng ho etsa se kotsi ba ipate moo.
23  Etsoe ha a behele motho leha e le ofe nako e behiloengHore a ee ho Molimo kahlolong.
24  O thumakanya ba matla kantle le ho batlisisa,O emisa ba bang sebakeng sa bona.
25  Ka hona o hlokomela seo mesebetsi ea bona e leng sona,Oa ba liha bosiu, ’me baa silakanngoa.
26  O ba jabela joaloka ba khopoMoo ho nang le bashebelli;
27  Ka lebaka la hore ba khelohile hore ba se ke ba mo latela,Ha baa nahana ka litsela tsa hae,
28  E le ho etsa hore mohoo oa ea tlaase o fihle ho eena;Kahoo o utloa mohoo oa ba hlorileng.
29  Ha a tlisa khutso, joale, ke mang ea ka mo ahlolang?Ha a pata sefahleho sa hae, ke mang ea ka mo bonang,Ebang o se patela sechaba kapa motho, e le ntho e tšoanang?
30  E le hore mokoenehi a se ke a busa,Kapa hore ho be le maraba a sechaba.
31  Etsoe na ho na le ea ka reng ho Molimo,‘Ke mameletse, le hoja ke sa sebetse ka bobolu;
32  Le hoja ke sa bone letho, u nthute;Haeba ke entse ho se loke leha e le hofe,Nke ke ka ho etsa hape’?
33  Na o tla u buseletsa ho ea ka pono ea hao kahobane u hana kahlolo,Kahobane ke uena ea khethang, eseng ’na?Seo u se tsebang hantle, se bue.
34  Batho ba nang le kutloisiso ba tla re ho ’na—Esita le monna ea shahlileng ea bohlale ea ’mamelang,
35  ‘Jobo o bua ntle ho tsebo,Mantsoe a hae ha a na temohisiso.’
36  Ntate, Jobo a ke a lekoe ho feta kamoo a ka mamellang katengKa lebaka la likarabo tsa hae har’a batho ba babe.
37  Etsoe o eketsa bofetoheli sebeng sa hae;O opa liatla har’a rōna ’me o atisa lipolelo tsa hae khahlanong le Molimo oa ’nete!”
37  “Pelo ea ka e qala ho thothometsoa ke sena,E tlōla sebakeng sa eona.
2  Mamelang ka hloko ho thoathoaretsa ha lentsoe la hae,Le ho korotla ho tsoang molomong oa hae.
3  O ho lokollela tlas’a maholimo ’ohle,Lehalima la hae le fihla lipheletsong tsa lefatše.
4  Molumo o puruma ka mor’a lona;O luma ka molumo oa bophahamo ba hae,Ha a li thibe ha lentsoe la hae le utluoa.
5  Molimo o luma ka lentsoe la hae ka tsela e hlollang,O etsa lintho tse khōlō tseo re ke keng ra li tseba.
6  Etsoe o re ho lehloa, ‘Khethehela lefatšeng,’Ho pula ea litloebelele, le ho pula ea litloebelele ea lipula tsa hae tse matla.
7  O beha tiiso letsohong la motho e mong le e mong oa lefatšeHore motho e mong le e mong ea shoang a tsebe mosebetsi oa hae.
8  Sebata se kena moo se lallang teng,Se lula libakeng tseo se ipatang ho tsona.
9  Moea oa sefefo o tsoa kamoreng e ka hareSerame se tsoa meeeng ea leboea.
10  Ka phefumoloho ea Molimo ho fanoa ka leqhoaBophara ba metsi boa thibeloa.
11  E, o imetsa leru ka mongobo,Leseli la hae le hasanya leru,
12  Le ntse le reteletsoa ke ho a tsamaisa ha hae bakeng sa mosebetsi oa ’onaKae kapa kae moo a a laelang teng holim ’a naha e behang ea lefatše.
13  Ebang ke bakeng sa thupa kapa bakeng sa naha ea haeKapa bakeng sa mosa o lerato, o etsa hore le hlahise liphello.
14  Mamela sena, Uena Jobo;Ema ’me u iponahatse u ela hloko mesebetsi e hlollang ea Molimo.
15  Na ua tseba hore Molimo o behile taetsano neng holim ’a ’ona,Le hore na o entse hore leseli la leru la hae le khanye neng?
16  Na u tseba ho leketla ha leru,Mesebetsi e hlollang ea Ea phethahetseng tsebong?
17  Hore na ke joang liaparo tsa hao li chesangHa lefatše le bontša khutso ka boroa?
18  Na u ka tea maholimo le eenaKa matla joaloka seipone se entsoeng ka ho qhibilihisoa?
19  Re bolelle seo re lokelang ho mo bolella sona;Re ke ke ra bua mantsoe ka lebaka la lefifi.
20  Na o lokela ho bolelloa hore ke tla bua?Kapa ho na le motho leha e le ofe ea itseng ho tla buisanoa?
21  Ka sebele joale ha ba bone leseli;Lea phatsima maholimong,Ha moea o fetile ’me o a hloekisitse.
22  Botle ba khauta bo tsoa leboea.Ho hlompheha hoa tšabeha ho Molimo.
23  Ha e le Ea Matla ’Ohle, ha rea mo fumana;O phahame matleng,A ke ke a nyenyefatsa toka le ho loka ho hongata.
24  Ka hona batho ba ke ba mo tšabe.Ha a ele hloko leha e le bafe ba lokileng ka lipelong tsa bona.”
23  Jobo a araba a re:
2  “Esita le kajeno ho tšoenyeha ha ka ke borabele;Letsoho la ka le boima ka lebaka la ho feheloa ha ka.
3  Hoja ke ne ke tseba moo nka mo fumanang teng!Ke ne ke tla tla sebakeng sa hae se tsitsitseng.
4  Ke ne ke tla hlahisa nyeoe ea toka ka pel’a hae,Ke ne ke tla tlatsa molomo oa ka ka likhanyetso;
5  Ke ne ke tla tseba mantsoe ao a nkarabang ka ’ona,Ke ne ke tla nahana ka seo a mpolellang sona.
6  Na o ne a tla tsekisana le ’na ka matla a mangata?Che! Ka sebele o ne a tla nkela hloko.
7  Ka sebele ea lokileng o tla lokisa litaba le eena moo,Ke ne ke tla tsamaea ke sireletsehile ka ho sa feleng ho tloha ho moahloli oa ka.
8  Bonang! Ke ea bochabela, ’me ha a eo;Ke boetse kea khutla, ’me ha ke mo lemohe;
9  Ke ea ka ho le letšehali moo a sebetsang teng, empa ha ke mo bone;O khelohela ka ho le letona, empa ha ke mo bone.
10  Etsoe o tseba hantle tsela eo ke e nkang.Ka mor’a hore a nteke, ke tla tsoa ke le joaloka khauta.
11  Leoto la ka le tšoere mehato ea hae;Ke bolokile tsela ea hae, ’me ha ke khelohe.
12  Ha ke tlohe taelong ea molomo oa hae.Ke bolokile lipolelo tsa molomo oa hae ho feta seo ke se laetsoeng.
13  O na le khopolo e le ’ngoe, ’me ke mang ea ka mo hanyetsang?Moea oa hae o na le takatso, ’me o tla e phetha.
14  Etsoe o tla phetha ka ho feletseng seo ke se laetsoeng,Lintho tse joaloka tsena li ngata ho eena.
15  Ke ka lebaka leo ke ikutloang ke khathatsehile ka lebaka la hae;Ke iponahatsa ke ela hloko ’me ke mo tšohile.
16  Esita le Molimo o entse hore pelo ea ka e tšohe,Ea Matla ’Ohle o nkhathalitse.
17  Etsoe ha kea khutsisoa ka lebaka la lefifi,Leha e le hore ke kahobane botšo bo koahetse sefahleho sa ka.
42  Jobo a araba Jehova a re:
2  “Kea tseba hore u khona ho etsa lintho tsohle,Ha ho khopolo eo u ke keng ua e fihlela.
3  ‘Ke mang eo ea patang keletso ntle ho tsebo?’Ka hona ke buile, empa ke ne ke sa utloisiseLintho tse hlollang haholo bakeng sa ka, tseo ke sa li tsebeng.
4  ‘Ka kōpo, utloa ’me ke tla bua.Ke tla u botsa, ’me u ntsebise.’
5  Ke utloile ka uena ka monyenyetsi,Empa joale leihlo la ka lea u bona.
6  Ke ka lebaka leo ke hulang mantsoe,Ke baka ke le lerōleng le moloreng.”
7  Eitse ka mor’a hore Jehova a bolelle Jobo mantsoe ana, Jehova a re ho Elifaze Motemane:“Bohale ba ka bo tuketse uena le metsoalle ea hao e ’meli, kaha ha lea bua ’nete ka ’na joalokaha ho entse mohlanka oa ka Jobo.
8  Joale inkeleng lipoho tse supileng le lipheleu tse supileng le ee ho mohlanka oa ka Jobo, ’me le nyehele sehlabelo sa secheso molemong oa lōna; ’me mohlanka oa ka Jobo o tla le rapella. Ke tla amohela sefahleho sa hae feela e le hore ke se ke ka etsa booatla bo nyelisehang ho lōna, etsoe ha lea bua ’nete ka ’na, joalokaha ho entse mohlanka oa ka Jobo.”
9  Tumellanong le hoo Elifaze Motemane le Bildade Moshuha le Tsofare Monaama ba ea ’me ba etsa feela joalokaha Jehova a ne a ba boleletse; kahoo Jehova a amohela sefahleho sa Jobo.
10  Jehova a tlosa boemo ba Jobo ba boholehuoa ha a rapella metsoalle ea hae, eaba Jehova o qala ho fana ho phaella ho sohle seo e neng e le sa Jobo, ka ho imenneng habeli.
11  Barab’abo bohle le likhaitseli tsohle tsa hae le bohle bao pele ba neng ba mo tseba ba ’na ba tla ho eena, eaba ba qala ho ja bohobe le eena ka tlung ea hae le ho mo utloela bohloko le ho mo tšelisa tlokotsing eohle eo Jehova a neng a e lumeletse hore e mo oele holimo; e mong le e mong a mo fa sekotoana sa chelete ’me e mong le e mong a mo fa lesale la khauta.
12  Ha e le Jehova, ka mor’a moo a hlohonolofatsa qetello ea Jobo ho feta tšimoloho ea hae, hoo a ileng a ba le linku tse likete tse leshome le metso e mene le likamele tse likete tse tšeletseng le lipane tse sekete tsa likhomo le liesele tse tšehali tse sekete.
13  A boela a ba le bara ba supileng le barali ba bararo.
14  Oa pele a mo reha lebitso la Jemima ’me oa bobeli a mo reha lebitso la Kezia ’me oa boraro a mo reha lebitso la Keren-hapuke.
15  Ha ho basali ba ileng ba fumanoa ba le batle joaloka barali ba Jobo naheng eo eohle, eaba ntat’a bona o ba fa lefa har’a likhaitseli tsa bona.
16  Jobo a tsoela pele ho phela lilemo tse lekholo le mashome a mane ka mor’a mona ’me a bona bara ba hae le litloholo tsa hae—meloko e mene.
17  Qetellong Jobo a shoa, a tsofetse ’me a khotsofetse ke matsatsi.
22  Elifaze Motemane a araba a re:
2  “Na monna ea shahlileng a ka ba le thuso ho Molimo,E le hore leha e le ofe ea nang le temohisiso a ka ba le thuso ho eena?
3  Na Ea Matla ’Ohle o thabisoa ke letho ka hore ebe u lokile,Kapa o rua letho ka hore ebe u etsa hore tsela ea hao e be e sa tšoauoeng phoso?
4  Na o tla u khalemela ka lebaka la tlhompho ea hao ea borapeli,Na o tla kena kahlolong le uena?
5  Na bobe ba hao bo se bo ntse bo se bongata haholo,Na liphoso tsa hao li ke ke tsa fela?
6  Etsoe u nka tebeletso ho barab’eno ntle ho lebaka,U nka liaparo tsa batho ba hlobotseng.
7  Ha u fe ea khathetseng metsi hore a noe,U tima ea lapileng bohobe.
8  Ha e le motho ea matla, naha ke ea hae,Motho ea tšoaroang ka leeme o lula ho eona.
9  U itse bahlolohali ba tsamaee ba sa nka letho,Matsoho a bashanyana ba se nang bo-ntate a robakantsoe.
10  Ke ka lebaka leo lifi tsa linonyana li u pota-potileng ka hohle,’Me matšabeho a tšohanyetso a u tšoenyang;
11  Kapa lefifi, hoo u sa boneng,Moroallo o nyolohang oa metsi oa u koahela.
12  Na Molimo hase bophahamo ba leholimo?Hape bona kakaretso e feletseng ea linaleli, hore li phahame.
13  Leha ho le joalo u itse: ‘Ha e le hantle Molimo o tseba’ng?Na a ka ahlola botšong bo boholo?
14  Maru ke sebaka seo a ipatang ho sona hoo a sa boneng,O tsamaea selika-likoeng sa leholimo.’
15  Na u tla ’ne u tsoele pele tseleng ea khaleEo batho ba kotsi ba e hatileng,
16  Batho ba hloibitsoeng pele ho nako ea bona,Bao motheo oa bona o hoholoang joaloka nōka,
17  Ba reng ho Molimo oa ’nete: ‘Tloha ho rōna!Ea Matla ’Ohle a ka finyella eng khahlanong le rōna?’
18  Empa leha ho le joalo o tlatsitse matlo a bona ka lintho tse molemo;Merero ea ba khopo e hōle le ’na.
19  Ba lokileng ba tla bona ’me ba thabe,Ea hlokang molato o tla ba fetola litšeho:
20  ‘Kannete bahanyetsi ba rōna ba felisitsoe;Se setseng ho bona ka sebele mollo o tla se qeta.’
21  Ka kōpo, itloaetse eena, ’me u boloke khotso;Ka tsela eo u tla tleloa ke lintho tse molemo.
22  Ka kōpo, nka molao o tsoang molomong oa hae,U kenye lipolelo tsa hae ka pelong ea hao.
23  Haeba u khutlela ho Ea Matla ’Ohle, u tla hahoa;Haeba u ka suthisetsa ho se loke hōle le tente ea hao,
24  Haeba ho behoa serafshoa sa bohlokoa lerōlengLe khauta ea Ofire lefikeng la liphula tsa melapo e phoroselang,
25  Ka sebele le Ea Matla ’Ohle o tla fetoha lirafshoa tsa hao tsa bohlokoa,A fetohe silevera, e ntle ka ho fetisisa, ho uena.
26  Etsoe joale u tla fumana thabo e phethehileng ho Ea Matla ’Ohle,U tla phahamisetsa sefahleho sa hao ho Molimo.
27  U tla etsa kōpo e tiileng ho eena, ’me o tla u utloa;U tla phetha boitlamo ba hao.
28  U tla etsa qeto ka ho hong, ’me e tla ema e tiile ho uena;Ka sebele leseli le tla khantša litsela tsa hao.
29  Etsoe ho tla ba le ho kokobetsoa ha u bua ka boikakaso;Empa o tla pholosa ea nang le mahlo a soabileng.
30  O tla pholosa motho ea hlokang molato,Ka sebele u tla pholosoa ka lebaka la ho hloeka ha matsoho a hao.”
38  Jehova a araba Jobo a le sefefong ’me a re:
2  “Ke mang eo ea patang keletsoKa mantsoe a se nang tsebo?
3  Ka kōpo, itlame letheka joaloka monna ea shahlileng,Ke u botse, uena u ntsebise.
4  U ne u le hokae ha ke theha lefatše?Mpolelle, haeba u tseba kutloisiso.
5  Ke mang ea behileng litekanyo tsa lona, haeba u tseba,Kapa ke mang ea ileng a otlolla khoele ea ho lekanya holim ’a lona?
6  Litšehetso tsa lona tse sekoti li kentsoe ho eng,Kapa ke mang ea behileng lejoe la lona la sekhutlo,
7  Ha linaleli tsa hoseng li hoeletsa ka thabo hammoho,Bara bohle ba Molimo ba qala ho hlaba litlatse?
8  Ke mang ea etselitseng leoatle mokoallo ka mamati,Le ileng la tsoa joalokaha eka le qhashoha pōpelong;
9  Ha ke beha leru e le seaparo sa lonaLe botšo bo boholo e le lesela la lona le phuthelang,
10  Ka beha molao oa ka oa tsamaiso holim ’a lonaKa beha mekoallo le mamati,
11  Ka re, ‘U ka fihla bohōleng bona, eseng ho fetela pele;Maqhubu a hao a phahameng a lekanyelitsoe ho fihla mona’?
12  Na u ile ua laela hoseng ho tloha matsatsing a hao ho ea pele?Na u ile ua etsa hore mafube a tsebe sebaka sa ’ona,
13  Hore a tšoare lipheletso tsa lefatše,E le hore ba khopo ba ka hlohloroa ho lona?
14  A iphetola joaloka letsopa tlas’a tiiso,Lintho li ema joalokaha eka li apere.
15  Ba khopo ba haneloa ka leseli la bona,Letsoho le phahameng lea robeha.
16  Na u fihlile mehloling ea leoatle,Kapa u tsamaile u ntse u batla boliba?
17  Na u buletsoe liheke tsa lefu,Kapa na u ka bona liheke tsa moriti o lefifi?
18  Na u nahanne ka bohlale ka libaka tse pharaletseng tsa lefatše?Bolela, haeba u tseba sohle.
19  Joale, tsela e eang moo letsatsi le lulang e hokae?Ha e le lefifi, sebaka sa lona se hokae,
20  E le hore u ka le isa moeling oa lonaLe hore u utloisise litsela tse eang ntlong ea lona?
21  Na ua tseba kahobane u ile ua tsoaloa ka nako eo,Kahobane matsatsi a hao a mangata ka palo?
22  Na u kene ka matlung a polokelo a lehloa,Kapa na u bona matlo a polokelo a sefako,
23  Ao ke a boloketseng nako ea mahlomola,Bakeng sa letsatsi la ho loana le ntoa?
24  Joale, tsela eo leseli le ikabang ka eona e hokae,Le eo moea oa bochabela o hasa-hasanang ka eona holim ’a lefatše?
25  Ke mang ea arotseng kotopo bakeng sa moroalloLe tsela bakeng sa maru a sefefo a sealuma,
26  Ho nesa pula naheng eo ho eona ho se nang motho,Lefeelleng leo ho lona ho se nang motho oa lefatše,
27  Ho khotsofatsa libaka tse otliloeng ke sefefo le tse lesupiLe ho melisa lehlōmela la joang?
28  Na pula e na le ntate,Kapa ke mang ea tsoetseng marotholi a phoka?
29  Ha e le hantle leqhoa le tsoa ka mpeng ea mang,Ha e le serame sa leholimo, ke mang ea se tsoalang?
30  Metsi a lula a ipatile joalokaha eka ke ka tlas’a lejoe,Bokaholimo ba boliba bo iketsa hore bo tiee.
31  Na u ka tiisa litlamo tsa sehlopha sa linaleli sa Kima,Kapa na u ka lokolla lithapo tsa sehlopha sa linaleli sa Kesile?
32  Na u ka hlahisa sehlopha sa linaleli sa Mazarothe ka nako ea sona e behiloeng?Ha e le sehlopha sa linaleli sa Ashe haufi le bara ba sona, na u ka se tsamaisa?
33  Na u tseba litaelo tse hlomamisitsoeng tsa maholimo,Kapa na u ka beha matla a ’ona lefatšeng?
34  Na u ka phahamisetsa lentsoe la hao lerung,E le hore moroallo o nyolohang oa metsi o ka u koahela?
35  Na u ka ntša mahalima e le hore a ka tsamaeaA re ho uena, ‘Ke rōna bana!’?
36  Ke mang ea kentseng bohlale marung,Kapa ke mang ea fileng lipono tse makatsang tsa leholimo kutloisiso?
37  Ke mang ea ka balang maru hantle ka bohlale,Kapa linkho tsa metsi tsa leholimo—ke mang ea ka li thulamisang,
38  Ha lerōle le tšoloha joalokaha eka le tšolohela ka nthong e entsoeng ka ho qhibilihisoa,Makote a khomarelana?
39  Na u ka tsomela tau phofuNa u ka khotsofatsa takatso e matla ea lijo ea litaoana,
40  Ha li botha libakeng tseo li ipatang ho tsona,Kapa li bothile selaong moo li lallang teng?
41  Ke mang ea lokisetsang lekhoaba lijo tsa lonaHa malinyane a lona a hoeletsa ho Molimo ho kōpa thuso,Ha a ntse a lelera kahobane ho se letho le jeoang?
32  Kahoo banna bana ba bararo ba khaotsa ho araba Jobo, etsoe o ne a lokile mahlong a hae.
2  Empa bohale ba Elihu mora oa Barakele Mobuze oa lelapa la Rame ba tuka. Bohale ba hae ba tukela Jobo ka lebaka la ho bolela hore moea oa hae o lokile ho e-na le Molimo.
3  Hape, bohale ba hae ba tukela metsoalle ea hae e meraro ka lebaka la hore e ne e sa fumana karabo empa e phatlalalitse hore Molimo o khopo.
4  Elihu o ne a letetse Jobo ka mantsoe, kahobane ba ne ba le baholo ho eena ka matsatsi.
5  Butle-butle Elihu a bona hore ha ho karabo melomong ea banna bao ba bararo, ’me bohale ba hae ba ’na ba tuka.
6  Elihu mora oa Barakele Mobuze a araba a re:“Ke monyenyane ka matsatsiLōna le hōlile.Ke ka lebaka leo ke ileng ka chechela morao ’me ka tšabaHo le bolella tsebo ea ka.
7  Ke ile ka re, ‘Matsatsi a lokela ho bua,Lilemo tse ngata ke tsona tse lokelang ho tsebahatsa bohlale.’
8  Ka sebele ke moea o ka ho batho ba shoangLe phefumoloho ea Ea Matla ’Ohle e ba fang kutloisiso.
9  Hase ba nang le matsatsi a mangata feela ba bohlale,Kapa hore ke ba hōlileng feela ba utloisisang kahlolo.
10  Kahoo ke itse, ‘’Mamele.Ke tla bolela tsebo ea ka.’
11  Bonang! Ke ’nile ka letela mantsoe a lōna,Ka ’na ka mamela menahano ea lōna,Ho fihlela le ka batla mantsoe ao le lokelang ho a bua.
12  Ke ile ka lula ke lebisitse tlhokomelo ho lōna,Bonang! ha ho ea khalemelang Jobo,Ha ho le ea mong ho lōna ea arabang lipolelo tsa hae,
13  E le hore le se ke la re, ‘Re fumane bohlale;Ke Molimo ea mo lelekang, eseng motho.’
14  Kaha ha aa teka mantsoe khahlanong le ’na,Kahoo nke ke ka mo araba ka lipolelo tsa lōna.
15  Ba tšohile, ha baa araba;Mantsoe a tlohile ho bona.
16  Ke letile, kaha ha ba tsoele pele ho bua;Etsoe ba eme, ha baa araba.
17  Ke tla fana ka karolo ea ka ha ke araba;Ke tla bolela tsebo ea ka;
18  Etsoe ke tletse mantsoe;Moea o nkhateletse ka mpeng.
19  Bonang! Mpa ea ka e joaloka veine e se nang lesoba;E batla ho phatloha joaloka makuka a macha.
20  E-reng ke bue e le hore nka phomola.Ke tla ahlamisa molomo oa ka e le hore nka araba.
21  Ka kōpo, e-reng ke se ke ka bontša leeme ho motho;Nke ke ka fa motho oa lefatše tlotla;
22  Etsoe ka sebele ha ke tsebe hore na nka fana ka tlotla joang;Moetsi oa ka o ne a tla ntlosa habonolo.
6  Jobo a araba a re:
2  “Hoja matšoenyeho a ka a ne a ka lekanngoa kaofela,Ka nako e tšoanang ba behe tsietsi ea ka sekaleng!
3  Etsoe joale e boima ho feta lehlabathe la leoatle.Ke ka lebaka leo mantsoe a ka e bileng puo e hlaha.
4  Etsoe marumo a Ea Matla ’Ohle a ho ’na,Moea oa ka o noa mahloko a ’ona;Matšabeho a tsoang ho Molimo a ema khahlanong le ’na.
5  Na qoaha e tla llela joang,Kapa poho e llele furu ea eona?
6  Na lintho tse se nang tatso li tla jeoa li se na letsoai,Kapa ho na le tatso leha e le efe lerong le boreleli la mohalalitoe?
7  Moea oa ka o hanne ho ama ntho leha e le efe.Li joaloka lefu lijong tsa ka.
8  Hoja seo ke se kōpang se ne se ka fihlaMolimo a phethahatse tšepo ea ka!
9  Molimo a ntšilakanye,A lokolle letsoho la hae ’me a mphelise!
10  E ne e ntse e tla ba matšeliso ho ’na;Ke ne ke tla tlōla ke thabo bohlokong ba ho tsoaloa ha ka,Le hoja a ne a ke ke a ba le qenehelo, etsoe ha kea pata lipolelo tsa Mohalaleli.
11  Matla a ka ke eng, e le hore nka tsoela pele ho leta?Bofelo ba ka ke eng, e le hore nka tsoela pele ho lelefatsa moea oa ka?
12  Na matla a ka ke matla a majoe?Kapa na nama ea ka ke ea koporo?
13  Na ke hobane ke sitoa ho itsoela thuso,’Me mosebetsi o atlehileng o lelekiloe ho ’na?
14  Ha e le mang kapa mang ea hanelang oa habo ka mosa o lerato,O tla boela a tlohele ho tšaba Ea Matla ’Ohle.
15  Barab’eso ba sebelitse ka bolotsana, joaloka molapo o phoroselang oa mariha,Joaloka likotopo tsa melapo e phoroselang ea mariha e ntseng e feta.
16  E fifalitsoe ke leqhoa,Lehloa le ipata ho eona.
17  Ka nako e loketseng ha e be le metsi, e khutsisitsoe;Ha ho chesa e psha libakeng tsa eona.
18  Litsela tsa eona li khelohela ka thōko;E nyolohela sebakeng se feela ’me ea timela.
19  Lihlopha tsa batsamai tsa Tema li talimile,Sehlopha se tsamaeang sa Basabea se e letetse.
20  Ka sebele ba hlajoa ke lihlong kahobane ba ne ba tšepile;Ba tlile sebakeng seo ’me baa soetseha.
21  Etsoe joale ha le letho;Le bona matšabeho, ’me lea tšoha.
22  Na ke hobane ke itse, ‘Mpheng ho hong,Kapa le mphe mpho e tsoang matleng a mang a lōna;
23  Le mpholose letsohong la mohanyetsi,Le ntopolle matsohong a bahatelli’?
24  Nthupeleng, ’me ke tla khutsa;Le etse hore ke utloisise phoso eo ke e entseng.
25  Lipolelo tsa ho loka ha ea e-ba tse bohloko!Empa ho khalemela ha lōna ho khalemela eng?
26  Na le rera ho khalemela mantsoe,Ha lipolelo tsa ea feletsoeng ke tšepo e le moea feela?
27  Le tla lahla lotho hakaakang bakeng sa motho ea se nang ntate,Le ho fapanyetsana ka motsoalle oa lōna!
28  Joale tsoelang pele, nkeleng hloko,Le bone hore na ke tla bua leshano mahlong a lōna.
29  Ka kōpo, khutlang—ho se ke ha tsoha ho se loke—E, khutlang—ho loka ha ka ho sa ntse ho le teng.
30  Na ho na le ho se loke lelemeng la ka,Kapa mahalapa a ka ha a lemohe tsietsi?
31  “Ke hlabile selekane le mahlo a ka.Kahoo nka ela moroetsana hloko joang?
2  Ke kabelo efe e tsoang holimo ho Molimo,Kapa lefa le tsoang ho Ea Matla ’Ohle sebakeng se phahameng?
3  Na ha ho na koluoa bakeng sa mofosi,Le tsietsi bakeng sa ba tloaetseng ho etsa se kotsi?
4  Na ha a bone litsela tsa kaLe ho bala mehato eohle ea ka?
5  Haeba ke tsamaile le batho ba leshano,Leoto la ka le potlakela thetsong,
6  O tla ntekanya sekaleng se nepahetsengMolimo o tla tseba botšepehi ba ka.
7  Haeba mehato ea ka e kheloha tsela,Kapa pelo ea ka e latetse mahlo a ka,Kapa sekoli leha e le sefe se khomaretse matsoho a ka,
8  A nke ke jale peō ’me e mong a je,Litloholo tsa ka li ntšoe ka metso.
9  Haeba pelo ea ka e ekiloe ke mosali,’Me ke ’nile ka lalla monyakong oa motsoalle oa ka,
10  Mosali oa ka a silele monna e mong,Banna ba bang ba ke ba khumame holim ’a hae.
11  Etsoe hoo e ne e tla ba boitšoaro bo hlephileng,Hoo e ne e tla ba phoso e lokelang ho eloa hloko ke baahloli.
12  Etsoe oo ke mollo o neng o tla chesa ho fihlela o timelitse,O ne o tla mela ka metso har’a lihlahisoa tsohle tsa ka.
13  Haeba ke ne ke hana kahlolo ea lekhoba la kaKapa ea lekhabunyane la ka nyeoeng ea ka le bona,
14  Joale ke tla etsa’ng ha Molimo a ema?Ha a batla boikarabello, ke tla mo araba ke re’ng?
15  Na Ea nketsang ka mpeng ha aa ka a mo etsa,Na hase A le mong feela ea ileng a re etsa ka pōpelong?
16  Haeba ke ne ke hanela ba tlaase ka seo ba se thabelang,Ke ne ke etsa hore mahlo a mohlolohali a felloe ke matla,
17  Ke ne ke ja sengoathoana sa ka ke le mong,Ha moshanyana ea se nang ntate a sa se je
18  (Etsoe ho tloha bocheng ba ka o ile a hōlela ho ’na joalokaha eka ke ntat’ae,Ka ’na ka tsamaisa mohlolohali eo ho tloha ka mpeng ea ’Mè);
19  Haeba ke ne ke bona mang kapa mang ea timelang ka lebaka la ho se be le liaparo,Kapa mofutsana a se na seo a se aparang;
20  Haeba letheka la hae ha lea ka la ntlhohonolofatsa,Kapa a iphuthumatsa boeeng bo kutiloeng ba lipheleu tsa ka tse nyenyane;
21  Haeba ke ile ka tsokela letsoho la ka koana le koana khahlanong le moshanyana ea se nang ntate,Ha ke bona hore thuso ea ka ea hlokahala hekeng,
22  Kharafu ea ka ea lehetla e ke e oe lehetleng la eona,Letsoho la ka le robehe lesapong la lona le ka holimo.
23  Etsoe koluoa e tsoang ho Molimo e ne e tšabeha ho ’na,Ke ne nke ke ka tiisetsa ho ba khahlanong le ho hlompheha ha hae.
24  Haeba ke entse khauta tšepo ea ka,Kapa ke itse ho khauta, ‘U tšepo ea ka!’
25  Haeba ke ne ke thaba kahobane thepa ea ka e le ngata,Le kahobane letsoho la ka le ne le fumane lintho tse ngata;
26  Haeba ke bone ha leseli le khanya,Kapa khoeli ea bohlokoa e tsamaea,
27  Pelo ea ka ea qala ho ekeha ka sephiringLetsoho la ka la aka molomo oa ka,
28  Le seo e ne e tla ba phoso e lokelang ho eloa hloko ke baahloli,Etsoe nka be ke latotse Molimo oa ’nete ea holimo.
29  Haeba ke ne ke thabela pheliso ea ea ntlhoileng haholo,Kapa ke nyakalla kahobane a fumanoe ke bobe—
30  Ka se ke ka lumella mahalapa a ka ho etsa sebeKa ho kōpa kano khahlanong le moea oa hae.
31  Haeba banna ba tente ea ka ha baa ka ba re,‘Ke mang ea ka hlahisang mang kapa mang ea sa khorang lijo tsa hae?’—
32  Ha ho mojaki ea neng a hlola bosiu ka ntle;Ke ile ka boloka mamati a ka a bulehetse tseleng.
33  Haeba ke ile ka koahela litlōlo tsa ka joaloka motho oa lefatšeKa ho pata phoso ea ka ka pokothong ea ka ea hempe—
34  Kahobane ke ne ke tla haroloa letsoalo ke bongata bo boholo,Kapa nyeliso ea malapa e ne e tla ntšosaKe ne ke tla khutsa, ke ne nke ke ka tsoa monyako.
35  Hoja ho ne ho e-na le ea ’mametseng,E le hore Ea Matla ’Ohle a ka nkaraba ho ea ka mosaeno oa ka!Kapa hoja motho ea nyeoeng le ’na o ne a ngotse tokomane!
36  Ka sebele ke ne ke tla e jara lehetleng;Ke ne ke tla itlama ka eona joaloka moqhaka o moholo.
37  Ke ne ke tla mo bolella palo ea mehato ea ka;Ke ne ke tla mo atamela joaloka moeta-pele.
38  Haeba tšimo ea ka e ne e hoeletsa ho kōpa thuso khahlanong le ’na,Litsela tsa eona tsa mehoma li lla hammoho;
39  Haeba ke jele litholoana tsa eona ntle ho chelete,Ke entse hore meea ea beng ba eona e hemesele,
40  Setlama-tlama se meutloa se ke se hlahe ho e-na le koro,Ho hlahe litlama-tlama tse nkhang ho e-na le harese.”Mantsoe a Jobo a fihlile sephethong.
21  Jobo a araba a re:
2  “Mamelang lentsoe la ka ka hloko,Sena e ke e be matšeliso a lōna.
3  ’Mamelleng, ’me ke tla bua;Ka mor’a ho bua e mong le e mong oa lōna a ka ’na a mphetola litšeho.
4  Ha e le ’na, na ho tšoenyeha ha ka ho bontšoa ho motho?Kapa ke hobane’ng ha moea oa ka o sa fele pelo?
5  Retelletsang lifahleho ho ’na ’me le shebe ka ho makala,Le behe matsoho a lōna melomong.
6  Haeba ke hopotse, ke boetse ke khathatsehile,Nama ea ka e tšoeroe ke ho tlakasela.
7  Ke hobane’ng ha ba khopo ba ntse ba phela,Ba tsofetse, hape ba phahame leruong?
8  Bana ba bona ba tiisitsoe ho bona ka thata mahlong a bona,Le litloholo tsa bona ka pel’a mahlo a bona.
9  Matlo a bona ke khotso, ha a na tšabo,Molamu oa Molimo ha o holim ’a bona.
10  Poho ea hae ea emarisa, ’me ha e senye peō;Khomo ea hae ea sethole ea tsoala ’me ha e folotse.
11  Ba ntse ba romela bashanyana ba bona feela joaloka mohlape,Bana ba bona ba batona ba ntse ba tlōla-tlōla.
12  Ba tsoela pele ho phahamisa mantsoe ka moropa o monyenyane le harepa,Ba ntse ba thaba ka lebaka la molumo oa phala.
13  Ba qeta matsatsi a bona ba ithabisa,Ka motsotsoana ba theohela Sheole.
14  Ba re ho Molimo oa ’nete, ‘Tloha ho rōna!Ha rea khahloa ke tsebo ea litsela tsa hao.
15  Ea Matla ’Ohle ke eng, hore re mo sebeletse,Re rua molemo oa eng ka hore ebe re kopane le eena?’
16  Bonang! Boiketlo ba bona ha bo matleng a bona.Merero ea ba khopo e hōle le ’na.
17  Lebone la ba khopo le tima ka makhetlo a makae,Tlokotsi ea bona e ba oela holimo ka makhetlo a makae?O aba timetso ka makhetlo a makae bohaleng ba hae?
18  Na ba ba joaloka joang ka pel’a moea,Le joaloka ’mōkō oo moea oa sefefo o o utsoitseng?
19  Molimo o tla bolokela bara ba motho bobe ba hae;O tla mo putsa e le hore a ka tseba.
20  Mahlo a hae a tla bona ho felloa ha hae ke matla,O tla noa khalefo ea Ea Matla ’Ohle.
21  Etsoe thabo ea hae e tla ba eng ntlong ea hae ka mor’a hae,Ha ka sebele palo ea likhoeli tsa hae e tla khaoloa ka lehare?
22  Na o tla ruta Molimo tsebo,Ha Eo a ahlola ba phahameng?
23  Enoa o tla shoa nakong ea ho itjara ha hae ka botlalo,Ha a se na matšoenyeho ka ho feletseng ’me a lutse ka boiketlo;
24  Ha lirope tsa hae li tletse mafuraMoko oa masapo a hae o ntse o bolokoa o le mongobo.
25  Enoa e mong o tla shoa ka moea o bohlokoHa a sa ja lintho tse molemo.
26  Ba tla robala hammoho lerōlengTšenyane e tla ba koahela.
27  Bonang! Ke tseba menahano ea lōna hantleLe merero eo le neng le tla nketsa ka eona ka mabifi.
28  Etsoe le re, ‘Ntlo ea ea hlomphehang e hokae,Litente, litabernakele tsa ba khopo li hokae?’
29  Na ha lea botsa ba tsamaeang tseleng?Na ha le hlahlobisise lipontšo tsa bona ka hloko,
30  Hore letsatsing la koluoa e mobe oa qeneheloa,Letsatsing la khalefo oa lopolloa?
31  Ke mang ea tla mo bolella tsela ea hae ka pel’a mahlo a hae?Ke mang ea tla mo putsa bakeng sa seo a se entseng?
32  Ha e le eena, o tla tlisoa mabitleng,Ho tla lebeloa lebitla.
33  Ka sebele makote a phula ea molapo o phoroselang a tla ba monate,O tla hula moloko oohle oa batho ka mor’a hae,Ba ka pel’a hae ba ne ba se na palo.
34  Kahoo le leka ho ntšelisa ka tsela e se nang thuso hakaakang,Likarabo tsa lōna li sala e le ho se tšepahale!”
25  Bildade Moshuha a araba a re:
2  “Bobusi le ho tšabeha li ho eena;O etsa khotso libakeng tsa hae tse phahameng.
3  Na lihlopha tsa hae tsa masole li na le palo?Ke bo-mang bao leseli la hae le sa ba khantšetseng?
4  Kahoo motho ea shoang e ka ba ea nepileng joang ka pel’a Molimo,Kapa motho ea tsoetsoeng ke mosali e ka ba ea hloekileng joang?
5  Bona! Ho na le khoeli, ’me ha e khanye;Linaleli ha lia hloeka mahlong a hae.
6  Ho joalo hakaakang ka motho ea shoang, eo e leng tšenyane,Le mora oa motho, eo e leng sebōkō!”
13  “Bonang! Leihlo la ka le bone sena sohle,Tsebe ea ka e se utloile ’me ea se nahana.
2  Seo le se tsebang le ’na kea se tseba;Ha ke tlaasana ho lōna.
3  Leha ho le joalo, ke ne ke tla bua le Ea Matla ’Ohle,Ke ne ke tla khahloa ke ho phehisana le Molimo.
4  Ka lehlakoreng le leng, lōna le ba netang ka leshano;Kaofela ha lōna le lingaka tsa lefeela.
5  Hoja le ne le ka khutsa ka ho feletseng,E le hore e ka ba bohlale ho lōna!
6  Ka kōpo, utloang likhanyetso tsa ka,Le ele hloko likōpo tse tiileng tsa molomo oa ka.
7  Na le tla bua ho se loke bakeng sa Molimo,Na le tla bua thetso bakeng sa hae?
8  Na le tla mo tšoara ka leeme,Kapa na le tla tseka molaong bakeng sa Molimo oa ’nete?
9  Na ho ne ho tla ba hotle hore a le botse?Kapa na le tla mo etsetsa mano joalokaha motho a etsetsa motho ea shoang mano?
10  Ka sebele o tla le khalemelaHaeba le leka ho bontša leeme ka sephiring;
11  Na ho hlompheha ha hae ho ke ke ha etsa hore le qale ho tšoha,Le mo tšabe?
12  Lipolelo tsa lōna tse hopolehang ke maele a molora;Mepopotlo ea lithebe tsa lōna e joaloka mepopotlo ea lithebe tsa letsopa.
13  Khutsang ka pel’a ka, e le hore nka bua.Joale nke ke etsahalloe ke eng kapa eng!
14  Ke hobane’ng ha ke tšoara nama ea ka ka menoKe beha moea oa ka seatleng sa ka?
15  Esita leha a ka mpolaea, na ke ne nke ke ka leta?Ke ne ke tla pheha khang feela ka pel’a sefahleho sa hae bakeng sa litsela tsa ka.
16  E ne e tla boela e be poloko ea ka,Etsoe ha ho mokoenehi ea tla kena ka pel’a hae.
17  Utloang lentsoe la ka ka ho hlaka,Polelo ea ka e be litsebeng tsa lōna.
18  Bonang! Ka kōpo, ke hlahisitse nyeoe ea toka;Ke tseba hantle hore ke nepile.
19  Ke mang ea tla tsekisana le ’na?Etsoe joale ha ke ne nka khutsa nka be ke shoele!
20  U se ke ua nketsa lintho tse peli feela;Tabeng eo nke ke ka ipata ka lebaka la hao feela;
21  Suthisetsa letsoho la hao hōle le ’na,Ho u tšaba—e se eka ho ke ke ha ntšosa.
22  Hooa e le hore nka araba;Kapa ke bue, ’me u nkarabe.
23  Ke ka tsela efe ke nang le liphoso le libe?Ntsebise bofetoheli ba ka le sebe sa ka.
24  Ke hobane’ng ha u pata sefahleho sa haoU nkuka ke le sera sa hao?
25  Na u tla etsa hore lekhasi le fefoloang ke moea le tsukutlehe,Kapa u ’ne u lelekise litlhaka tse omeletseng?
26  Etsoe u ntse u ’ngolla lintho tse bohlokoU etsa hore ke fumane liphello tsa liphoso tsa bocha ba ka.
27  U boetse u boloka maoto a ka a kentsoe metšoasong,U lebela litsela tsohle tsa ka;U tšoaea mola oa hao bakeng sa bohato ba maoto a ka.
28  O joaloka ho hong ho bolileng ho felang;Joaloka seaparo seo tšoèlè e se jang.
14  “Motho, ea tsoetsoeng ke mosali,O phela hakhutšoanyane ’me o khotše likhathatso.
2  O hlahile joaloka thunthung ’me oa khaoloa,O baleha joaloka moriti ’me ha a tsoele pele a le teng.
3  E, u tutubolletse enoa mahlo a hao,’Na u ntlisa kahlolong ho uena.
4  Ke mang ea ka hlahisang motho ea hloekileng ho motho ea sa hloekang?Ha ho le ea mong.
5  Haeba matsatsi a hae a etselitsoe qeto,Palo ea likhoeli tsa hae e ho uena;U mo etselitse molao-taelo oo a ke keng a o tlōla.
6  Khaotsa ho mo talimisisa e le hore a ka phomola,Ho fihlela a thaba joalokaha mosebetsi ea hiriloeng a thaba letsatsing la hae.
7  Etsoe le sefate se na le tšepo.Haeba se rengoa, se tla hlōmela hape,Lekala la sona le ke ke la e-ba sieo.
8  Haeba motso oa sona o tsofala mobungKutu ea sona e shoela lerōleng,
9  Se tla hlōmela ka lebaka la monko oa metsiKa sebele se tla hlahisa lekala joaloka semela se secha.
10  Empa monna ea shahlileng oa shoa ’me o rapalla e le ea hlōtsoeng;Motho oa lefatše oa shoa, ’me o hokae?
11  Metsi aa nyamela leoatleng,Nōka ea psha ’me ea oma.
12  Motho o boetse o lokela ho robala ’me ha a tsohe.Ba ke ke ba tsoha ho fihlela leholimo le le sieo,Kapa ba tsosoe borokong ba bona.
13  Hoja u ka mpata Sheole,Ua mpoloka sephiring ho fihlela bohale ba hao bo tloha,Ua ntekanyetsa nako ’me ua nkhopola!
14  Haeba monna ea shahlileng a shoa na a ka phela hape?Ke tla leta ka matsatsi ’ohle a mosebetsi oa ka o qobelloang,Ho fihlela phomolo ea ka e fihla.
15  U tla hooa, ’me ke tla u araba.U tla hloloheloa mosebetsi oa matsoho a hao.
16  Etsoe joale u ntse u bala mehato ea ka;Ha u talime letho haese sebe sa ka.
17  Bofetoheli ba ka bo koaletsoe ka mokotleng,U tlotsa phoso ea ka ka sekhomaretsi.
18  Leha ho le joalo, ha thaba e oa, e tla nyamela,Le lefika le tla tlosoa sebakeng sa lona.
19  Ka sebele metsi a fata majoe;Ho tšoloha ha ’ona ho hohola lerōle la lefatše.Ka ho tšoanang u timelitse tšepo ea motho ea shoang.
20  U mo hlōla ka matla ka ho sa feleng hoo a tsamaeang;U mo senya sefahleho e le hore u mo tsamaise.
21  Bara ba hae baa hlomphuoa, empa ha a tsebe;Ba fetoha bao e seng ba bohlokoa, empa ha a nahane ka bona.
22  Ke nama ea hae feela e tla ’ne e ope ha e ntse e le ho eena,Moea oa hae o tla ’ne o siame ha o ntse o le ka hare ho eena.”
29  Jobo a boela a bua polelo ea hae ea maele ’me a tsoela pele ho re:
2  “Hoja ke ne ke le joaloka likhoeling tsa khale,Joaloka matsatsing a ha Molimo a ntebetse;
3  Ha a etsa hore lebone la hae le khanyetse hlooho ea ka,Ha ke ne ke tsamaea lefifing ka leseli la hae;
4  Feela joalokaha ke ne ke le matsatsing a bocha ba ka,Ha kamano e haufi-ufi le Molimo e ne e le tenteng ea ka;
5  Ha Ea Matla ’Ohle a ne a sa ntse a e-na le ’na,Ha bahlanka ba ka ba mpota-potile ka hohle!
6  Ha ke ne ke hlatsoa mehato ea ka ka sereleli,Lefika le ntse le ntšollela melapo ea oli;
7  Ha ke e-ea hekeng ea motse,Ke ne ke lokisa setulo sa ka lepatlelong!
8  Bashanyana ba ile ba mpona ’me ba ipata,Esita le ba hōlileng ba phahama, ba ema.
9  Likhosana tsa thiba mantsoe,Li ne li beha matsoho melomong.
10  Mantsoe a baeta-pele a ile a patoa,Maleme a bona a khomarela mahalapeng.
11  Etsoe tsebe e ile ea mamela ’me ea phatlalatsa hore ke thabile,Leihlo la bona eaba lea mpakela.
12  Etsoe ke ne ke pholosa ea hlorileng ea hoeletsang ho kōpa thuso,Le moshanyana ea se nang ntate le mang kapa mang ea neng a se na mothusi.
13  Tlhohonolofatso ea ea leng lekhatheng la ho timela—e ne e tla holim ’a ka,Ke ne ke nyakallisa pelo ea mohlolohali.
14  Ka apara ho loka, ’me e ne e le liaparo tsa ka.Toka ea ka e ne e le joaloka seaparo se se nang matsoho—le tuku.
15  Ka ba mahlo a sefofu;Ka ba maoto a ea holofetseng.
16  Ke ne ke le ntate oa sebele ho mafutsana;Nyeoe ea eo ke sa mo tsebeng—ke ne ke e hlahloba.
17  Ke ne ke roba mofosi masapo a mohlahare,Ke ne ke ntša phofu menong a hae.
18  Ke ne ke re, ‘Ke tla shoella sehlaheng sa ka,Ke tla atisa matsatsi a ka joaloka lehlabathe.
19  Motso oa ka o buletsoe metsi,Phoka e tla hlola bosiu holim ’a lekala la ka.
20  Thoriso ea ka e ncha ho ’na,Seqha sa ka se leng letsohong la ka se tla fula khafetsa.’
21  Ba ile ba ’mamela; ’me ba leta,Ba ne ba khutsa bakeng sa keletso ea ka.
22  Ba ne ba sa bue hape ka mor’a lentsoe la ka,Lentsoe la ka le ne le rothela holim ’a bona.
23  Ba ile ba leta bakeng sa ka joalokaha eka ke bakeng sa pula,Ba ahlamisa melomo bakeng sa pula ea selemo.
24  Ke ne ke ba bososella—ba ne ba sa lumele—Leseli la sefahleho sa ka ba ne ba sa le fetole masoabi.
25  Ke ne ke ba khethela tsela, ’me ke ne ke lula ke le hlooho;Ka lula ke le morena har’a lihlopha tsa hae tsa masole,Joaloka ea tšelisang ba siameng.
40  Jehova a araba Jobo a re:
2  “Na ea tšoaeang liphoso o lokela ho tsekisana le Ea Matla ’Ohle?Ea khalemelang Molimo a ke a arabe.”
3  Jobo a araba Jehova a re:
4  “Bona! Ke fetohile eo e seng oa bohlokoa.Ke tla u araba ke re’ng?Ke behile letsoho molomong.
5  Ke buile hang, ’me nke ke ka araba;Ke buile habeli, ’me nke ke ka eketsa ka letho.”
6  Jehova a araba Jobo a le sefefong a re:
7  “Ka kōpo, itlame letheka joaloka monna ea shahlileng;Ke tla u botsa, ’me u ntsebise.
8  Na ka sebele u tla etsa toka ea ka lefeela?Na u tla phatlalatsa hore ke khopo e le hore u ka ba ea nepileng?
9  Kapa na u na le letsoho le tšoanang le la Molimo oa ’nete,Na u ka etsa hore ho be le sealuma ka lentsoe le tšoanang le la hae?
10  Ka kōpo, ikhabise ka bokhabane le bophahamo;E se eka u ka apara ho hlompheha le khanya.
11  Ho tlakoloha ha hao ka bohale ho ke ho phalle,U bone e mong le e mong ea ikhohomosang ’me u mo theolele tlaase.
12  Bona e mong le e mong ea ikhohomosang, mo kokobetse,U hatakele ba khopo hona moo ba leng teng.
13  Ba pate hammoho lerōleng,Koahela lifahleho tsa bona sebakeng se patehileng,
14  Ke tla u babatsa,Kahobane letsoho la hao le letona le ka u pholosa.
15  Joale, Behemothe ke ena eo ke e entseng hammoho le uena.E ja joang bo botala joaloka poho.
16  Bona! joale, matla a eona a lethekeng la eona,Matla a eona a maholo a mesifeng ea mpa ea eona.
17  E koba mohatla oa eona joaloka kedare;Mesifa ea lirope tsa eona e rarahane.
18  Masapo a eona ke mathōpo a koporo;Masapo a eona a thata a joaloka melamu ea tšepe e teiloeng.
19  Ke tšimoloho ea litsela tsa Molimo;Moetsi oa eona a ka atametsa sabole.
20  Etsoe lithaba li e hlahisetsa lihlahisoa tsa tsona,Libata tsohle tsa naha li bapalla moo.
21  E botha tlas’a lifate tsa lotase tse meutloa,Sebakeng se patehileng sa lehlaka le sebakeng se qhafu-qhafu.
22  Lifate tsa lotase tse meutloa li e boloka e sirehile ka moriti oa tsona;Lipopoliri tsa phula ea molapo o phoroselang li e lika-likelitse.
23  Haeba nōka e phalla ka sekhahla, ha e mathe e tšohile.E sebete, le hoja Jordane e ka akhotsehela molomong oa eona.
24  Na ho na le ea ka e tšoasang e ntse e shebile?Na ho na le ea ka e phunyang nko ka maraba?
39  “Na u tseba nako e behiloeng ea hore lipōli tsa thaba tsa lefika li tsoale?Na u hlokomela hore likhama tse tšehali li tsoala neng ka bohloko ba pelehi?
2  Na u bala likhoeli tseo li li phethang,Kapa u tseba nako e behiloeng eo li tsoalang ka eona?
3  Lia inama ha li tsoala manamane a tsona,Ha li itokolla bohlokong ba tsona.
4  Manamane a tsona a matona a ba matla, a ba maholo naheng e sabaletseng;Aa tsoa ’me ha a khutlele ho tsona.
5  Ke mang ea lokolotseng qoaha,Ke mang ea lokolotseng marapo a esele e hlaha,
6  Eo ntlo ea eona ke e entseng thota ea lehoatataLe eo libaka tsa eona tsa bolulo ke li entseng naha ea letsoai?
7  E tšeha morusu oa motse;Ha e utloe marata a ea nanarelang.
8  E hlahloba lithaba bakeng sa makhulo a eonaE batla semela se setala sa mofuta o mong le o mong.
9  Na poho e hlaha e batla ho u sebeletsa,Kapa na e tla hlola bosiu sejelong sa hao?
10  Na u tla tlama poho e hlaha ka thata ka liropo tsa eona tseleng ea mohoma,Kapa na e tla ekha likhohlo ka mor’a hao?
11  Na u tla e tšepa kahobane e e-na le matla a maholo,Na u tla e tlohella seo u se sehletseng ka thata?
12  Na u tla itšetleha ka eona hore e khutlise peō ea haoLe hore e bokelle seotlong sa hao?
13  Na lepheo la mpshe e tšehali le phuphusetse ka thabo,Kapa e na le masiba a mokotatsie le masiba ’ohle?
14  Etsoe e tlohela mahe a eona mobungE a boloka a futhumetse lerōleng,
15  Ea lebala hore leoto le ka ’na la a silakanyaKapa esita le hore sebata sa naha se ka a hatakela.
16  E tšoara malinyane a eona a matona ka thata, joalokaha eka hase a eona—Ho sehla ha eona ke ha lefeela kahobane ha e na tšabo.
17  Etsoe Molimo o e lebalitse bohlale,Ha aa e abela kutloisiso.
18  Nakong eo e phuphuletsang mapheo a eona holimo,E tšeha pere le mopalami oa eona.
19  Na u ka fa pere matla?Na u ka apesa molala oa eona ka moetse o phophomang?
20  Na u ka e etsa hore e qothome joaloka tsie?Ho hlompheha ha ho kurutla ha eona hoa tšosa.
21  E tila khohlong ’me e thabisoa ke matla;E khahlanyetsa lihlomo.
22  E tšeha matšabeho, ’me ha e harohe letsoalo;Leha e le hore e khutlisoa ke sabole.
23  Khohlopo e kotomana khahlanong le eona,Lehare la lerumo le lerumo le betsoang.
24  E metsa lefatše ka ho tila ka tlhako le ka khalefo,Ha e lumele hore ke molumo oa lenaka.
25  Hang ha lenaka le lla e re Eke!E fofonela ntoa e le hōle,Moferefere oa balaoli le mohoo oa ntoa.
26  Na ke ka lebaka la kutloisiso ea hao phakoe e fofelang holimo,E otlollelang mapheo a eona moeeng oa boroa?
27  Kapa na ke ka taelo ea hao ntsu e fofelang holimoE hahang sehlaha sa eona holimo,
28  E lulang lefikeng ’me e hlolang bosiuHolim ’a motsu oa lefika le sebakeng seo ho leng thata ho fihla ho sona?
29  Ho tloha moo e lokela ho batla lijo;Mahlo a eona a talima hōle.
30  Malinyane a eona a ntse a noa mali;Moo ho nang le ba bolailoeng, e hona teng.”
19  Jobo a araba a re:
2  “Le tla ’ne le halefise moea oa ka halelele hakaeLe ho ’na le ntšithabetsa ka mantsoe?
3  Le nkhalemetse ka matla ka makhetlo ana a leshome;Ha le hlajoe ke lihlong hore ebe le nkhahlapetsa hakana.
4  Ke ’nete hore ke entse phoso,Phoso ea ka e tla lula ho ’na.
5  Haeba kannete le ikhohomosetsa ’na,Le bontša nyeliso ea ka e le e loketseng khahlanong le ’na,
6  Joale, tsebang hore Molimo o nkhelositse,O nkoahetse ka letlooa la hae la ho tsoma.
7  Bonang! Ke ntse ke hoeletsa ke re, ‘Pefo!’ empa ha ke fumane karabo;Ke ntse ke hoeletsa ho kōpa thuso, empa ha ho na toka.
8  O thibile tsela ea ka ka lerako la majoe, ’me ha ke khone ho feta;O beha lefifi tseleng ea ka.
9  O nkamohile khanya ea ka,O tlosa moqhaka oa hlooho ea ka.
10  O nkheletsa ka mahlakoreng ’ohle, ’me kea tsamaea;O fothola tšepo ea ka feela joaloka sefate.
11  Bohale ba hae bo boetse boa ntukela,O ntse a nkuka joaloka mohanyetsi oa hae.
12  Lihlopha tsa hae tsa masole li tla li kopane ’me li haha tsela ea tsona khahlanong le ’na,Li hloma liahelo ho pota-pota tente ea ka.
13  O suthiselitse barab’eso hōle le ’na,Ba ntsebang ba suthetse thōko le ’na.
14  Batho bao ke ba tloaetseng haholo ha ba eo,Bao ke ba tsebang ba ntebetse,
15  Ba lulang ka tlung ea ka e le bajaki; ’me makhabunyane a ka a nkuka ke le osele;Ke fetohile molata oa sebele mahlong a ’ona.
16  Ke bitsitse mohlanka oa ka, empa ha a arabe.Ka molomo oa ka ke ntse ke mo kōpa qenehelo.
17  Moea oa ka o fetohile o nyonyehang ho mosali oa ka,Ke fetohile ea nkhang hampe ho bara ba mpa ea ’Mè.
18  Bashanyana le bona ba ntahlile;Ha ke re kea tsoha, ba qala ho bua khahlanong le ’na.
19  Banna bohle ba sehlopha sa metsoalle ea ka e haufi-ufi ba ntlhoile,Bao ke neng ke ba rata ba mphetohetse.
20  Masapo a ka a khomaretse letlalong la ka le nameng ea ka,Ke phonyoha ka letlalo la meno a ka.
21  Mpontšeng mohau, mpontšeng mohau, Lōna metsoalle ea ka,Etsoe letsoho la Molimo le nkamile.
22  Ke hobane’ng ha le ntse le ntlhorisa joalokaha Molimo a ntlhorisa,Le sa khotsofalle nama ea ka?
23  Joale hoja mantsoe a ka a ne a ngotsoe fatše!Hoja a ne a ngotsoe bukeng!
24  Ka pene ea tšepe le ka loto,Hoja a ne a betliloe ka ho sa feleng lefikeng!
25  Kea tseba hore molopolli oa ka oa phela,Le hore, ha a tla ka mor’a ka, o tla phahamela lerōle.
26  Ka mor’a letlalo la ka, leo ba le mumutseng,—sena!Le hoja ke fokola nameng ke tla bona Molimo,
27  Eo ke tla mo bona,Le eo ka sebele mahlo a ka a tla mo bona, empa eseng osele.Liphio tsa ka li feletsoe ke matla ka hare ho ’na.
28  Etsoe le re, ‘Ke hobane’ng ha re ntse re mo hlorisa?’Ha motso oa taba o fumanoa ho ’na.
29  Tšohang ka lebaka la sabole,Etsoe sabole e bolela khalefo khahlanong le liphoso,E le hore le ka tseba hore ho na le moahloli.”
24  “Ke hobane’ng ha Ea Matla ’Ohle a sa boloka linako,Ba mo tsebang ba sa bona matsatsi a hae?
2  Ho na le ba chechisang matšoao a moeli;Ba hloibitse mohlape, e le hore ba ka o lisa.
3  Ba leleka esele e tona ea bashanyana ba se nang bo-ntate;Ba nka poho ea mohlolohali e le tebeletso.
4  Ba khelosa mafutsana tseleng;Ka nako e tšoanang ba hlorileng ba lefatše ba lutse ba ipatile.
5  Bonang! Joaloka liqoaha lefeellengBa ile mosebetsing oa bona, ba batla lijo.Thota ea lehoatata e fa e mong le e mong bohobe bakeng sa bashanyana.
6  Ba kotula furu ea eona tšimong,Ba tlatlapa ka potlako serapa sa morara sa ea khopo.
7  Ba hlola bosiu ba se na seaparo, ba hlobotse,Ba sa apara letho serameng.
8  Ba kolobisoa ke pula ea lithaba e nang ka sefefo,Ba lokela ho tseparela lefika kahobane ho se na tšireletso.
9  Ba hloibila moshanyana ea se nang ntate letsoeleng,Se leng ho ea hlorileng ba se nka e le tebeletso.
10  Ba lokela ho tsamaea ba se na liaparo, ba hlobotse,Ba lokela ho jara liqoapi tse kotutsoeng, ba lapile.
11  Ba hlola motšehare pakeng tsa marako a entseng mathule;Ba lokela ho hatakela lihatelo tsa veine, leha ho le joalo ba nyoriloe.
12  Ba shoang ba ntse ba bobola motseng,Meea ea ba ntšitsoeng maqeba a bolaeang e hoeletsa ho kōpa thuso;Molimo ha a e nke e le ntho leha e le efe e sa tšoanelang.
13  Ha e le bona, ba ne ba le har’a ba fetohelang leseli;Ha baa ka ba hlokomela litsela tsa lona,Ha baa ka ba lula litseleng tsa lona.
14  ’Molai o tsoha ka meso,O bolaea ea hlorileng le ea futsanehileng;Bosiu o fetoha lesholu le tloaelehileng.
15  Ha e le leihlo la mofebi, le lebeletse lefifi la shoalane,Le re, ‘Ha ho leihlo le tla mpona!’O ikoahela sefahleho ka lesira.
16  O thuha matlo lefifing;Ba lula ba inotleletse motšehare.Ha ba tsebe khanya ea motšehare.
17  Etsoe hoseng ho tšoana le moriti o lefifi ho bona,Etsoe ba hlokomela seo matšabeho a tšohanyetso a moriti o lefifi a leng sona.
18  O lebelo holim ’a metsi.Tšimo ea bona e tla rohakoa lefatšeng.A ke ke a retelehela tseleng ea lirapa tsa morara.
19  Komello, le mocheso, li hloibila metsi a lehloa;Le Sheole e etsa joalo ho ba entseng sebe!
20  Pōpelo e tla mo lebala, tšenyane e tla mo momona hamonate,Ha a sa tla hlola a hopoloa.Ho se loke ho tla robeha joaloka sefate.
21  O ba le litšebelisano le nyopa e sa beleheng,Le mohlolohali, ea sa mo etsetseng se molemo.
22  Ka sebele o tla hula batho ba matla ka matla a hae;O tla phahama ’me a se ke a tiiseha ka bophelo ba hae.
23  O tla mo lumella hore a kholisehe e le hore a ka itšehetsa;Mahlo a hae a tla ba holim ’a litsela tsa bona.
24  Ba phahame ka nakoana, ’me ha ba sa le eo,Ba theoletsoe tlaase; ba khuoa joaloka e mong le e mong,Ba khaoloa joaloka hlooho ea qoapi ea lijo-thollo.
25  Kahoo joale ha e le hantle, ke mang ea nketsang ea leshanoKapa ea tla etsa hore lentsoe la ka e be lefeela?”
5  “Ka kōpo, hooa! Na ho na le ea u arabang?U tla retelehela ho ofe oa bahalaleli?
2  Etsoe khalefo e tla bolaea leoatla,Mohono o tla bolaea ea ekoang habonolo.
3  Ke bone leoatla le mela ka metso,Empa ka tšohanyetso ka qala ho rohaka sebaka sa lona sa bolulo.
4  Bara ba lona ba lula ba le hōle le poloko,Ba silakanngoa hekeng ho se molopolli.
5  Seo le se kotulang se jeoa ke ea lapileng;Motho o se nka lihakising tsa nama,Leraba le hloibila seo ba iphelisang ka sona.
6  Etsoe se kotsi ha se tsoe lerōleng,Khathatso ha e hlahe mobung.
7  Etsoe motho o tsoalloa khathatso,Joalokaha litlhase li fofela holimo.
8  Leha ho le joalo, ke ne ke tla kōpa Molimo,Ke ne ke tla hlahisa nyeoe ea ka ho Molimo,
9  Ho Ea etsang lintho tse khōlō tse ke keng tsa batlisisoa,Lintho tse hlollang tse se nang palo;
10  Ho Ea fanang ka pula holim ’a lefatšeLe ea romelang metsi masimong;
11  Ho Ea behang ba tlaase sebakeng se phahameng,E le hore ba hlomohileng ba phahamele polokong;
12  Ho Ea nyopisang merero ea ba masene,E le hore matsoho a bona a se ke a sebetsa ka katleho;
13  Ho Ea tšoasang ba bohlale manong a bona,E le hore morero oa ba masene o phethoe ka lepotlapotla;
14  Esita le motšehare ba thulana le lefifi,Ba phopholetsa har’a motšehare joalokaha eka ke bosiu;
15  Ho Ea pholosang mofutsana saboleng e tsoang melomong ea bona,Le letsohong la ea matla,
16  E le hore ho be le tšepo bakeng sa ea tlaase,Empa ho se loke ho koale molomo.
17  Bona! Ho thaba motho eo Molimo a mo khalemelang;U se ke ua lahla taeo ea Ea Matla ’Ohle!
18  Etsoe o baka bohloko, empa o tlamisa leqeba;O roba likoto, empa matsoho a hae aa folisa.
19  O tla u lopolla mahlomoleng a tšeletseng,Ho a supileng ha ho letho le kotsi le tla u ama.
20  Ka sebele o tla u lopolla lefung nakong ea tlala,A u lopolle matleng a sabole nakong ea ntoa.
21  U tla pateloa ho shapa ha leleme,U ke ke ua tšaba tlatlapo ha e tla.
22  U tla tšeha tlatlapo le tlala,Ha ho hlokahale hore u tšohe sebata sa lefatše.
23  Etsoe u tla ba le selekane le majoe a naha,Sebata sa lefatše se tla etsoa hore se phele le uena ka khotso.
24  Ka sebele u tla tseba hore khotso ke tente ea hao,U tla tlameha ho ea ’me u bone lekhulo la hao, ’me u ke ke ua hloka letho.
25  Ka sebele u tla tseba hore bana ba hao ba bangataLitloholo tsa hao li joaloka limela tsa lefatše.
26  U tla tla sebakeng sa lepato ka mahlahahlaha,Joalokaha mangata a bokellana ka nako ea ’ona.
27  Bona! Sena ke seo re se batlisisitseng. Se joalo.Se utloe, ’me uena—u se tsebe.”
36  Elihu a eketsa ka ho re:
2  “’Mamelle ka nakoana, ’me ke tla u bolellaHore ho sa ntse ho e-na le mantsoe a tla buuoa bakeng sa Molimo.
3  Ke tla tlisa tsebo ea ka e tsoa hōle,Ke tla isa ho loka ho Moetsi oa ka.
4  Etsoe kannete mantsoe a ka hase leshano;Ea phethahetseng tsebong o na le uena.
5  Bona! Molimo o matla ’me a ke ke a lahla;O tletse bonatla matleng a pelo;
6  A ke ke a boloka mang kapa mang ea khopo a phela,Empa o tla fana ka kahlolo ea ba hlorileng.
7  A ke ke a tlosa mahlo a hae ho mang kapa mang ea lokileng;Esita le marena literoneng—O tla boela a a lulisa ka ho sa feleng, ’me a tla phahama.
8  Haeba a tlanngoe ka litlamo,A haptjoa ka liropo tsa mahloreho.
9  Joale o tla a bolella ka tsela eo a sebetsang ka eonaLe litlōlo tsa ’ona, kahobane aa iphahamisa.
10  O tla bula litsebe tsa ’ona hore li utloe keletso,O tla re a furalle se kotsi.
11  Haeba a mamela ’me a sebeletsa,A tla phetha matsatsi a ’ona ho se molemoA phethe lilemo tsa ’ona ka thabo.
12  Empa haeba a sa mamele, a tla timetsoa ke lerumo,A tla shoa ntle ho tsebo.
13  Ba lipelo li koenehileng ba tla bokella bohale.Ha baa lokela ho hoeletsa ho kōpa thuso kahobane o ba tlamile.
14  Meea ea bona e tla shoa e sa le bocheng,Bophelo ba bona bo shoelle har’a matekatse a banna a tempele.
15  O tla pholosa ea hlorileng mahlorehong a hae,O tla bula litsebe tsa bona khatellong.
16  Ka sebele o tla boela a u hoka-hoke molomong oa mahlomola!Sebaka se pharaletseng haholo, eseng se petetsaneng, se tla ba sebakeng sa oona,Matšeliso a tafole ea hao a tla tlala monono.
17  Ka sebele u tla tlala kahlolo ea boahloli ho ea khopo;Kahlolo ea boahloli le toka li tla itsetsepela.
18  Hlokomela hore khalefo e se ke ea u hoka-hoka hore u ope liatla ka ho nyefola,Thekollo e khōlō e se ke ea u khelosa.
19  Na mohoo oa hao o kōpang thuso o tla ba le tšusumetso? Che, leha e le hore mahlomolengBoiteko bohle ba hao bo matla bo tla ba le tšusumetso.
20  U se ke ua labalabela bosiu,Hore lichaba li ikhule moo li leng teng.
21  Itebele hore u se ke ua retelehela ho se kotsi,Etsoe u khethile sena ho e-na le mahloreho.
22  Bona! Molimo o sebetsa ka mokhoa o phahameng ka matla a hae;Ke morupeli ofe ea tšoanang le eena?
23  Ke mang ea batlileng boikarabello ba tsela ea hae khahlanong le eena,Ke mang ea itseng, ‘U entse ho se loke’?
24  Hopola hore u lokela ho tlotlisa mosebetsi oa haeOo batho ba binneng ka oona.
25  Moloko oohle oa batho o o talimile;Motho ea shoang o ntse a talima a le hōle.
26  Bona! Molimo o phahame ho feta kamoo re ka tsebang;Lilemo tsa hae li ke ke tsa phenngoa ka palo.
27  Etsoe o hula marotholi a metsi;A rotha e le pula bakeng sa moholi oa hae,
28  Hoo maru a rothang,A rothela holim ’a moloko oa batho ka bongata.
29  Ke mang ea ka utloisisang maru a kolohaneng,Lialuma tse tsoang lephepheng la hae?
30  Bona! O alile leseli la hae holim ’a ’ona,O koahetse metso ea leoatle.
31  Etsoe ka ’ona o buella nyeoe ea lichaba;O fana ka lijo ka bongata.
32  O koahetse lehalima ka matsoho a hae,O le laela khahlanong le mohlaseli.
33  Ho luma ha hae ho bua ka eena,Le liphoofolo tse ruiloeng li bua malebana le ea tlang.
41  “Na u ka hula Leviathane ka selope,Kapa u ka tšoara leleme la eona ka ropo?
2  Na u ka kenya loli ka linkong tsa eona,Kapa u ka phunya mehlahare ea eona ka moutloa?
3  Na e tla etsa likōpo tse ngata tse tiileng ho uena,Kapa e tla u bolella mantsoe a bonolo?
4  Na e tla hlaba selekane le uena,E le hore u ka e nka joaloka lekhoba ho isa nakong e sa lekanyetsoang?
5  Na u ka bapala le eona joalokaha u bapala le nonyana,Kapa u ka e tlamela bananyana ba hao?
6  Na balekane ba tla fapanyetsana bakeng sa eona?Na ba tla e arolela bo-rakhoebo?
7  Na u tla tlatsa letlalo la eona ka likoebe,Kapa u tlatse hlooho ea eona ka marumo a litlhapi?
8  Beha letsoho la hao holim ’a eona.Hopola ntoa. U se ke ua etsa joalo hape.
9  Bona! Ka sebele seo motho a se lebeletseng ka eona se tla soetseha.Motho o tla boela a tabane fatše ha a e bona feela.
10  Ha ho le ea mong ea sebete hore a ka e sisinya.Ke mang ea ka emang a tiile ka pel’a ka?
11  Ke mang ea mphileng ho hong pele, e le hore ke tšoanele ho mo putsa?Sohle se tlas’a maholimo ’ohle ke sa ka.
12  Nke ke ka khutsa ka likarolo tsa eonaKapa ka matla a eona le ho boheha ha boholo ba eona.
13  Ke mang ea koaholotseng liaparo tsa eona?Ke mang ea tla kena ka mehlahareng ea eona e ’meli?
14  Ke mang ea butseng mamati a sefahleho sa eona?Meno a eona ka hohle aa tšosa.
15  E ikhohomosa ka makhakhapha a entseng mela,A koetsoeng joalokaha eka ke ka tiiso e tiileng.
16  A tlameletsoe ka thata le leng ho le leng,Le moea o ke ke oa kena pakeng tsa ’ona.
17  A khomarelane;Aa tšoarana ’me a ke ke a aroloa.
18  Ho thimola ha eona ho khantša leseli,Mahlo a eona a joaloka mahlaseli a mafube.
19  Molomong oa eona ho tsoa ho tšoelima ha lehalima,Esita le litlhase tsa mollo lia baleha.
20  Linkong tsa eona ho tsoa mosi,Joaloka sebōpi se hotelitsoeng ka loli.
21  Moea oa eona o chesa mashala,Lelakabe le tsoa molomong oa eona.
22  Matla a lutse molaleng oa eona,Ho felloa ke tšepo ho tlōla ka pel’a eona.
23  Maphethe a nama ea eona aa khomarelana;A joaloka ntho e etselitsoeng holim ’a eona, e sa sisinyeheng.
24  Pelo ea eona e entsoe joaloka lejoe,E, e entsoe joaloka leloala.
25  Ka lebaka la ho tsoha ha eona ba matla baa tšoha;Ka lebaka la ho makala baa ferekana.
26  Sabole ha ea lekana hore e ka e fihlela,Leha e le lerumo, motsu kapa hloohoana ea motsu.
27  E nka tšepe e le joang,Koporo e le patsi e bolileng.
28  Ha e balehisoe ke motsu;Majoe a letjeketjane a fetotsoe hore e be litlhaka bakeng sa eona.
29  E talima molangoana joalokaha eka ke litlhaka,E tšeha ho kotomana ha lerumo le betsoang.
30  Likarolo tsa eona tse ka tlaase li joaloka mangeta a nchocho;E ala sepolo holim ’a seretse.
31  E etsa hore maliba a bele joaloka pitsa;E etsa hore leoatle le be joaloka pitsa ea mafura.
32  E khantša tsela ka mor’a eona;Motho o ne a ka nka boliba e le bohlooho-putsoa.
33  Ha ho se tšoanang le eona holim ’a lefatše,Se entsoeng hore se se ke sa e-ba le tšabo.
34  E bona ntho e ’ngoe le e ’ngoe e phahameng.Ke morena oa libata tsohle tse khōlō.”
15  Elifaze Motemane a araba a re:
2  “Na motho ea bohlale a ka araba ka tsebo ea lefeela,Kapa o tla tlatsa mpa ea hae ka moea oa bochabela?
3  Ho khalemela feela ka lentsoe e tla ba ho se nang thuso,Lipolelo e tla ba tse se nang molemo.
4  Leha ho le joalo, u etsa hore ho tšaba Molimo ho se ke ha e-ba le matla,U nyenyefatsa ho nahanisisa leha e le hofe ka Molimo.
5  Etsoe phoso ea hao e koetlisa molomo oa hao,U khetha leleme la batho ba masene.
6  Molomo oa hao o phatlalatsa hore u khopo, eseng ’na;Molomo oa hao o araba khahlanong le uena.
7  Na ke uena motho oa pele ea tsoetsoeng,Kapa u ile ua belehoa ka bohloko ba pelehi pele ho maralla?
8  Na u mamela lekunutu la Molimo,Na u lekanyetsa bohlale ho uena?
9  U tseba eng eo re sa e tsebeng?U utloisisa eng e sieo le ho rōna?
10  Re na le ea moriri o moputsoa le ea hōlileng,E moholo ho feta ntat’ao ka matsatsi.
11  Na matšeliso a Molimo ha aa lekana ho uena,Kapa lentsoe le builoeng ka bonolo ho uena?
12  Ke hobane’ng ha u nkoa ke pelo,Ke hobane’ng ha mahlo a hao a benya?
13  Etsoe u fetola moea oa hao khahlanong le Molimo,U ntšitse mantsoe molomong oa hao.
14  Motho ea shoang ke eng hore e ka ba ea hloekileng,Kapa hore mang kapa mang ea tsoetsoeng ke mosali e be ea nepileng?
15  Bona! Ha a na tumelo ho bahalaleli ba hae,Maholimo ha aa hloeka mahlong a hae.
16  Ho joalo hakaakang ha motho e le ea manyala le ea bolileng,Motho ea noang ho se loke feela joaloka metsi!
17  Ke tla u bolella. ’Mamele!Esita le sena ke se bone, kahoo e-re ke se phete,
18  Seo ba bohlale ba se bolelangLe seo ba sa kang ba se pata, kaha se tsoa ho bo-ntat’a bona.
19  Naha e ile ea fuoa bona feela,Ha ho osele ea ileng a feta har’a bona.
20  Ea khopo o hlokofatsoa ka matsatsi ’ohle a hae,Esita le palo ea lilemo tse boloketsoeng mohatelli.
21  Molumo oa lintho tse tšabehang o litsebeng tsa hae;Motlatlapi o mo oela holimo nakong ea khotso.
22  Ha a lumele hore o tla khutla lefifing,O boloketsoe sabole.
23  O hlahlathela a ntse a batla bohobe—bo hokae?O tseba hantle hore letsatsi la lefifi le itokisitse letsohong la hae.
24  Mahlomola le bohloko bo boholo li ntse li mo tšosa;Li mo hlōla ka matla joaloka morena ea itokiselitseng tlhaselo.
25  Kahobane o otlolla letsoho la hae khahlanong le Molimo,O leka ho iponahatsa a phahametse Ea Matla ’Ohle;
26  Kahobane o matha khahlanong le eena ka molala o sataletseng,Ka mepopotlo e meholo ea lithebe tsa hae;
27  Kahobane o koahela sefahleho sa hae ka monono oa haeO beha mafura lethekeng la hae,
28  O lula feela metseng e tla felisoa;Matlong ao batho ba ke keng ba tsoela pele ba lula ka ho ’ona,Ao ka sebele a reretsoeng ho ba qubu ea majoe.
29  A ke ke a rua ’me leruo la hae le ke ke la eketseha,Kapa hona hore a hasanye seo ba se fumaneng lefatšeng.
30  A ke ke a furalla lefifi;Lelakabe le tla omeletsa lekala la hae,O tla khelosoa ke pululo ea molomo oa Hae.
31  A se ke a beha tumelo ho se se nang thuso, a khelosoa,Etsoe o tla fumana se se nang thuso e le phapanyetsano;
32  Ho tla phethahala pele ho letsatsi la hae.Ka sebele letlōbō la hae le ke ke la hōla haholo.
33  O tla hlohlora morara oa hae o sa butsoang feela joaloka sefate sa morara,A lahle lithunthung tsa hae feela joaloka sefate sa mohloaare.
34  Etsoe phutheho ea bakoenehi ha e na thuso,Mollo o tla qeta litente tsa tjotjo.
35  Ho emoloa khathatso ’me ho tsoaloa se kotsi,Limpa tsa bona li lokisetsa thetso.”
20  Tsofare Monaama a araba a re:
2  “Ka hona menahano ea ka e hlokisang botsitso e ke e nkarabe,Ka lebaka la ho feha ha ka matšoafo ka hare.
3  Ke utloa keletso e nthohakang;Moea o se nang kutloisiso eo ke nang le eona oa nkaraba.
4  Na u tsebile ntho ee ka linako tsohle,Ho tloha ha motho a behoa holim ’a lefatše,
5  Hore mohoo oa thabo oa batho ba khopo o mokhutšoanyaneThabo ea mokoenehi ke ea motsotsoana?
6  Le hoja bokhabane ba hae bo hlomphehang bo nyolohela leholimongHlooho ea hae e fihla marung,
7  O timela ka ho sa feleng joaloka moiteli oa hae;Ba mo bonang ba tla re, ‘O hokae?’
8  O tla fofa joaloka toro, ’me ba ke ke ba mo fumana;O tla lelekoa joaloka pono ea bosiu.
9  Leihlo le mo boneng le ke ke la etsa joalo hape,Sebaka sa hae ha se sa tla hlola se mo bona.
10  Bara ba hae ba tla batla kamohelo ea batho ba tlaase,Matsoho a hae a tla khutlisa lintho tsa hae tsa bohlokoa.
11  Masapo a hae a tletse mahlahahlaha a hae a bocha,Empa a tla robala le eena lerōleng.
12  Haeba se sebe se latsoeha hamonate molomong oa hae,Haeba a etsa hore se nyamele ka tlas’a leleme la hae,
13  Haeba a se bontša qenehelo ’me a sa se tlohele,Haeba a ntse a se bolokile mahalapeng a hae,
14  Ka sebele lijo tsa hae li tla fetoha ka maleng a hae;E tla ba nyooko ea bo-masumu ka hare ho eena.
15  O metsitse leruo, empa o tla le hlatsa;Molimo o tla le leleka ka mpeng ea hae.
16  O tla monya mahloko a bo-masumu;Leleme la marabe le tla mo bolaea.
17  Le ka mohla a ke ke a bona melatsoana,Melapo e phoroselang ea mahe a linotši le sereleli.
18  O tla khutlisa thepa eo a iphumanetseng eona ’me a ke ke a e metsa;Joaloka leruo le tsoang khoebong ea hae, empa leo a ke keng a le thabela.
19  Etsoe o silakantse, o tlohetse ba tlaase;O hloibitse ntlo eo a sa kang a e haha.
20  Etsoe ka sebele a ke ke a tseba boiketlo ka mpeng ea hae;Ka lintho tsa hae tse lakatsehang a ke ke a phonyoha.
21  Ha ho letho le setseng hore a le harole;Ke ka lebaka leo boiketlo ba hae bo ke keng ba tsoela pele.
22  Ha bongata ba lintho tsa hae bo ntse bo le tlhōrōng o tla ikutloa a tšoenyehile;Matla ’ohle a tsietsi a tla tla khahlanong le eena.
23  Ho ke ho etsahale hore, e le ho khorisa mpa ea hae,A mo romele bohale ba hae bo tukangA mo nesetse bona, ka maleng.
24  O tla baleha lihlomo tsa tšepe;Seqha sa koporo se tla mo hlaba.
25  Lerumo le tla phunyeletsa mokokotlong oa hae,Sebetsa se phatsimang se phunyeletse nyookong ea hae;Lintho tse tšosang li tla ea khahlanong le eena.
26  Lefifi lohle le tla bolokeloa lintho tsa hae tseo e leng letlotlo;Mollo oo ho seng motho ea o butsoetseng o tla mo qeta;Lintho li tla tsamaela mophonyohi hampe ka tenteng ea hae.
27  Leholimo le tla senola phoso ea hae,Lefatše le tla mo fetohela.
28  Sekhohola se tla hohola ntlo ea hae;Ho tla ba le lintho tse tšolloang letsatsing la bohale ba hae.
29  Ena ke kabelo ea motho ea khopo e tsoang ho Molimo,Esita le lefa la hae le boletsoeng le tsoang ho Molimo.”
1  Ho ne ho e-na le monna eo lebitso la hae e leng Jobo naheng ea Utse; monna eo o ne a sa tšoauoe phoso a bile a lokile, ’me a tšaba Molimo a bile a kheloha bobe.
2  O ile a tsoalloa bara ba supileng le barali ba bararo.
3  Liphoofolo tsa hae tse ruiloeng e ne e le linku tse likete tse supileng le likamele tse likete tse tharo le lipane tse makholo a mahlano tsa likhomo le liesele tse tšehali tse makholo a mahlano, hammoho le sehlopha se seholo haholo sa bahlanka; monna eo a ba moholo ka ho fetisisa ho baahi bohle ba Bochabela.
4  Bara ba hae ba tsamaea ’me ba tšoara mokete ntlong ea e mong le e mong ka letsatsi la hae; ba romeletsa ’me ba mema likhaitseli tsa bona tse tharo hore li je le ho noa le bona.
5  E ne e re ha matsatsi a mokete a phethehile, Jobo o ne a romeletsa ’me a ba halaletsa; a tsoha hoseng haholo ’me a nyehela mahlabelo a secheso ho ea ka palo ea bona kaofela; etsoe, Jobo o ne a re, “mohlomong bara ba ka ba entse sebe ’me ba rohakile Molimo ka lipelong tsa bona.” Ke tsela eo Jobo a neng a etsa ka eona kamehla.
6  Joale ea e-ba letsatsi leo ka lona bara ba Molimo oa ’nete ba kenang hore ba eme ka pel’a Jehova, eaba Satane le eena o kena har’a bona.
7  Joale Jehova a re ho Satane: “U tsoa hokae?” Eaba Satane o araba Jehova ’me o re: “Ke tsoa solla lefatšeng le ho tsamaea ho lona.”
8  Jehova a tsoela pele ho re ho Satane: “Na u behile pelo ea hao ho mohlanka oa ka Jobo, hore ha ho ea joaloka eena lefatšeng, monna ea sa tšoauoeng phoso le ea lokileng, ea tšabang Molimo le ea khelohang bobe?”
9  Eaba Satane o araba Jehova ’me o re: “Na ke ha lefeela ha Jobo a tšaba Molimo?
10  Na ha ua hloma lekhoakhoa ho mo potoloha ka hohle le ho potoloha ntlo ea hae le ho potoloha ntho e ’ngoe le e ’ngoe eo a nang le eona? U hlohonolofalitse mosebetsi oa matsoho a hae, ’me liphoofolo tsa hae tse ruiloeng li hasane hohle lefatšeng.
11  Empa, ho fapana le hoo, ka kōpo, otlolla letsoho, u ame ntho e ’ngoe le e ’ngoe eo a nang le eona ’me u bone hore na a ke ke a u rohaka sefahla-mahlo.”
12  Tumellanong le hoo Jehova a re ho Satane: “Bona! Ntho e ’ngoe le e ’ngoe eo a nang le eona e letsohong la hao. U mpe u se ke ua otlolla letsoho la hao khahlanong le eena!” Kahoo Satane a tsoa ka pel’a sefahleho sa Jehova.
13  Joale ea e-ba letsatsi leo ka lona bara ba hae le barali ba hae ba neng ba ja ’me ba noa veine ka tlung ea mor’abo bona oa letsibolo.
14  Lenģosa la fihla ho Jobo, la re: “Likhomo li ne li lema ’me liesele tse tšehali li ne li fula ka thōko ho tsona
15  ha Basabea ba futuha ’me ba li nka, eaba ba bolaea bahlanka ka bohale ba sabole; ke phonyohile ke le mong, hore ke tl’o u bolella.”
16  Ha lena le sa ntse le bua le leng la fihla ’me la re: “Mollo oa Molimo o oele leholimong ’me oa qala ho chesa linku le bahlanka le ho ba qeta; ke phonyohile ke le mong, hore ke tl’o u bolella.”
17  Ha leo le sa ntse le bua le leng la fihla ’me la re: “Bakalde ba ile ba etsa lihlopha tse tharo ’me ba potlakela likameleng ba li nka, eaba ba bolaea bahlanka ka bohale ba sabole; ke phonyohile ke le mong, hore ke tl’o u bolella.”
18  Ha lena le leng le sa ntse le bua, le leng hape la fihla ’me la re: “Bara ba hao le barali ba hao ba ne ba ja ’me ba noa veine ka tlung ea mor’abo bona oa letsibolo.
19  Bona! ha tla moea o moholo o tsoang sebakeng sa lefeella, eaba o otla likhutlo tse ’nè tsa ntlo, hoo e ileng ea oela bacha bao holimo ’me ba shoa. Ke phonyohile ke le mong, hore ke tl’o u bolella.”
20  Jobo a ema a hahola seaparo sa hae se se nang matsoho ’me a ikuta moriri eaba o itihela fatše oa inama
21  ’me o re:“Ke tsoile ka mpeng ea ’Mè ke le feela,Ke tla khutlela teng ke le feela.Jehova o fane, ’me Jehova o nkile.Lebitso la Jehova le ke le tsoele pele ho bokoa.”
22  Ho sena sohle Jobo ha aa ka a etsa sebe kapa a beha Molimo molato ka ntho leha e le efe e sa tšoanelang.
2  Ka mor’a moo ea e-ba letsatsi leo ka lona bara ba Molimo oa ’nete ba kenang hore ba eme ka pel’a Jehova, eaba Satane le eena o kena har’a bona hore a eme ka pel’a Jehova.
2  Joale Jehova a re ho Satane: “Hantle-ntle u tsoa hokae?” Eaba Satane o araba Jehova o re: “Ke tsoa solla lefatšeng le ho tsamaea ho lona.”
3  Jehova a tsoela pele ho re ho Satane: “Na u behile pelo ea hao ho mohlanka oa ka Jobo, hore ha ho ea joaloka eena lefatšeng, monna ea sa tšoauoeng phoso le ea lokileng, ea tšabang Molimo le ea khelohang bobe? Esita le hona joale o tšoareletse ka tieo botšepehing ba hae, le hoja u ntšusumelletsa hore ke mo timetse ntle ho lebaka.”
4  Empa Satane a araba Jehova a re: “Letlalo bakeng sa letlalo, ’me motho o tla nehelana ka ntho e ’ngoe le e ’ngoe eo a nang le eona bakeng sa moea oa hae.
5  Ho fapana le hoo, ka kōpo, otlolla letsoho, u ame lesapo la hae le nama ea hae ’me u bone hore na a ke ke a u rohaka sefahla-mahlo.”
6  Tumellanong le hoo Jehova a re ho Satane: “O letsohong la hao! U mpe u lebele moea oa hae!”
7  Kahoo Satane a tloha ka pel’a sefahleho sa Jehova ’me a otla Jobo ka mathopa a bolaeang ho tloha bohatong ba leoto ho ea har’a hlooho.
8  A inkela lengeta leo a ka ikhoabitlang ka lona; ’me o ne a lutse moloreng.
9  Qetellong mosali oa hae a re ho eena: “Na u sa ntse u tšoareletse ka tieo botšepehing ba hao? Rohaka Molimo ’me u shoe!”
10  Empa a re ho eena: “Le uena u bua joaloka e mong oa basali ba se nang kelello. Na re tla amohela se molemo feela ho Molimo oa ’nete ’me re se ke ra amohela le se sebe?” Ho sena sohle Jobo ha aa ka a etsa sebe ka molomo oa hae.
11  Metsoalle ea Jobo e meraro ea utloa ka tlokotsi ena eohle e mo hlahetseng, ’me ea tla, e mong le e mong a tsoa sebakeng sa hae, Elifaze Motemane le Bildade Moshuha le Tsofare Monaama. Kahoo ea kopana hammoho ka taetsano hore e tl’o mo utloela bohloko le ho mo tšelisa.
12  Ha e phahamisa mahlo e le hōle ha ea ka ea mo tseba ka nako eo. Ea phahamisa mantsoe ’me ea lla eaba e mong le e mong o hahola seaparo sa hae se se nang matsoho ’me o hasanyetsa lerōle maholimong eaba le oela lihloohong tsa bona.
13  Ea ’na ea lula le eena fatše ka matsatsi a supileng le masiu a supileng, ’me ho ne ho se na ea reng letho ho eena, etsoe e ne e bona hore bohloko bo ne bo le boholo haholo.
3  Ke ka mor’a sena Jobo a ileng a ahlamisa molomo ’me a qala ho rohaka letsatsi la hae.
2  Joale Jobo a araba ’me a re:
3  “Letsatsi leo ke ileng ka tsoaloa ka lona le ke le timele,Le bosiu boo ka bona e mong a ileng a re, ‘Ho emotsoe monna ea shahlileng!’
4  Ha e le letsatsi leo, e ke e be lefifi.Molimo a se ke a le batla a le holimo,Kapa khanya e se ke ea le khantšetsa.
5  Botšo le moriti o lefifi li le nke.Leru la pula le lule holim ’a lona.Lintho tse fifatsang letsatsi li ke li le tšose.
6  Bosiu boo—bo ke bo nkoe ke botšo;Bo se ke ba ikutloa bo nyakaletse har’a matsatsi a selemo;Bo se ke ba kena palong ea likhoeli.
7  Bonang! Bosiu boo—bo ke bo fetohe bo se nang thuso;Mohoo oa thabo o se ke oa ba teng ka bona.
8  Ba rohakang letsatsi ba ke ba bo rohake,Ba itokiselitseng ho tsosa Leviathane.
9  Linaleli tsa meso ea bona li ke li fifale;Bo ke bo letele leseli ’me le se ke la e-ba teng;Bo se ke ba bona mahlaseli a mafube.
10  Etsoe ha boa ka ba koala mamati a mpa ea ’Mè,Kahoo bo patele mahlo a ka khathatso.
11  Ke hobane’ng ha ke sa ka ka shoa ha ke tsoa ka pōpelong?Ke hobane’ng ha ke sa ka ka tsoa ka pōpelong ebe kea shoa?
12  Ke hobane’ng ha mangole a ile a nkamohela,Ke hobane’ng ha matsoele a ile a nkamohela e le hore nka anya?
13  Etsoe joale nka be ke robetse e le hore ke se ke ka khathatsoa;Nka be ke robetse nakong eo; nka be ke phomotse
14  Hammoho le marena le baeletsi ba lefatše,Ba ikahelang masupi,
15  Kapa hammoho le likhosana tse nang le khauta,Tse tlatsang matlo a tsona ka silevera;
16  Kapa, joaloka mpa e senyehileng e patehileng, nka be ke sa ka ka ba teng,Joaloka bana ba sa kang ba bona leseli.
17  Ba khopo ba tlohetse pherekano moo,Ba feletsoeng ke matla ba phomotse moo.
18  Batšoaruoa ba lutse hammoho ka boiketlo;Ha e le hantle ha ba utloe lentsoe la ea ba qobellang ho sebetsa.
19  Ba banyenyane le ba baholo ba moo ka ho tšoanang,Lekhoba le lokolotsoe ho mong’a lona.
20  Ke hobane’ng ha a fa ea khathatsong leseli,A fa bao meea ea bona e utloileng bohloko bophelo?
21  Ke hobane’ng ha ho e-na le ba letetseng lefu, ’me le le sieo,Le hoja ba ntse ba le cheka ho feta ha ba cheka matlotlo a patiloeng?
22  Ba thabang ka nyakallo e fetisisang,Ba thaba kahobane ba fumana sebaka sa lepato.
23  [Ke hobane’ng ha a fa] monna ea shahlileng [leseli], eo tsela ea hae e patehileng,Le eo Molimo a mo etsetsang lekhoakhoa?
24  Etsoe ho feheloa ha ka ho tla pele ho lijo tsa ka,Sello sa ho lumaela ha ka se tšoloha joaloka metsi;
25  Kahobane ke tšabile ntho e tšabehang, ’me e nkoela holimo;Seo ke se tšohileng se tla ho ’na.
26  Ha kea lula ke se na matšoenyeho, kapa hona hore ke lutse ke sa khathatsoe,Hape ha kea phomola, leha ho le joalo pherekano ea tla.”
33  “Joale, leha ho le joalo, Uena Jobo, ka kōpo utloa mantsoe a ka,U mamele lipolelo tsohle tsa ka.
2  Ka kōpo, bona! Ke lokela ho ahlamisa molomo;Leleme la ka le lokela ho bua mahalapeng.
3  Lipolelo tsa ka ke ho loka ha pelo ea ka,Molomo oa ka o bolela tsebo ka botšepehi.
4  Moea oa Molimo ke oona o nkentseng,Phefumoloho ea Ea Matla ’Ohle e mphelisitse.
5  Haeba u khona, nkarabe,Teka mantsoe ka pel’a ka; ema sebakeng sa hao.
6  Bona! ’Na ke seo u leng sona ho Molimo oa ’nete;Le ’na, ke bōpiloe ka letsopa.
7  Bona! Ha ho ntho e tšabehang ka ho ’na e tla u tšosa,Ha ho khatello ea ka e tla ba boima holim ’a hao.
8  Feela u itse moo ke ntseng ke utloa,Ka ’na ka utloa molumo oa mantsoe a hao,
9  ‘Ke hloekile ’me ha ke na tlōlo;Ha kea silafala, ’me ha ke na phoso.
10  Bona! O fumana linako tsa ho nkhanyetsa,O nka hore ke sera sa hae.
11  O kenya maoto a ka metšoasong,O lebela litsela tsohle tsa ka.’
12  Bona! Kea u araba, ha ua nepa ho sena;Etsoe Molimo o moholo haholo ho feta motho ea shoang.
13  Ke hobane’ng ha u tsekisane le eena,Kahobane ha a arabe mantsoe ’ohle a hao?
14  Etsoe Molimo o bua hang,Le habeli—le hoja motho a sa ho ele hloko—
15  Torong, ponong ea bosiu,Ha batho ba tleloa ke boroko bo tebileng,Nakong ea ho robala betheng.
16  Nakong eo o bula litsebe tsa batho,O beha tiiso ea hae keletsong eo a ba fang eona,
17  E le hore a khelose motho ketsong ea hae,Hore a tlose boikakaso ho monna ea shahlileng.
18  O thiba moea oa hae sekotingLe bophelo ba hae hore bo se ke ba timetsoa ke lerumo.
19  O khalemeloa ka bohloko holim ’a bethe ea hae,Ho qabana ha masapo a hae ha ho khaotse.
20  Ka sebele bophelo ba hae bo etsa hore bohobe bo nyonyehe,Moea oa hae e be lijo tse lakatsehang.
21  Nama ea hae ea senyeha hore e se ke ea bonoa,Ka sebele masapo a hae a neng a sa bonoe e ba a sa koaheloang ke letho.
22  Moea oa hae o atamela sekoting,Bophelo ba hae bo atamela ho babolai.
23  Haeba ho e-na le lenģosa bakeng sa hae,’Muelli, a le mong ho ba sekete,Ho bolella motho ho loka ha hae,
24  Joale oa mo hauhela ’me o re,‘Mo tloheleng hore a se ke a theohela ka sekoting!Ke fumane thekollo!
25  Nama ea hae e ke e nchafale ho feta bocheng;A ke a khutlele matsatsing a mahlahahlaha a hae a bocha.’
26  O tla etsa kōpo e tiileng ho Molimo e le hore a ka khahlisoa ke eena,O tla bona sefahleho sa hae ka mohoo oa thabo,O tla busetsa ho loka ha Hae ho motho ea shoang.
27  O tla binela batho ’me a re,‘Ke entse sebe; ’me ke khopamisitse se lokileng,Ka sebele e ne e se ntho e ntoketseng.
28  O lopolotse moea oa ka hore o se ke oa fetela ka sekoting,Bophelo ba ka bo tla bona leseli.’
29  Bona! Molimo o etsa lintho tsena tsohle,Ka makhetlo a mabeli, ka makhetlo a mararo, tabeng ea monna ea shahlileng,
30  Ho furallisa moea oa hae sekoti,E le hore a ka behoa leseling ka leseli la ba phelang.
31  Ela hloko, Uena Jobo! ’Mamele!Khutsa, ’me ’na ke tla tsoela pele ho bua.
32  Haeba ho e-na le mantsoe leha e le afe ao u ka a buang, nkarabe;Bua, etsoe ke khahliloe ke ho loka ha hao.
33  Haeba a le sieo, u ’mamele;Khutsa, ’me ke tla u ruta bohlale.”
12  Jobo a araba a re:
2  “Kannete ke lōna batho,Bohlale bo tla shoa le lōna!
3  Le ’na ke na le pelo joaloka lōna.Ha ke tlaasana ho lōna,Ke mang eo ho se nang lintho tse joaloka tsee ho eena?
4  Ke fetoha motho eo e leng litšeho ho oa habo,Ea hoeletsang ho Molimo e le hore a ka mo araba.Ea lokileng, ea ke keng a tšoauoa phoso, oa tšehuoa.
5  Monahanong, ea se nang matšoenyeho o nyelisa pheliso;E lokisetsoa ba maoto a tetemang.
6  Litente tsa batlatlapi ha lia tšoenngoa,Ba halefisang Molimo ba na le tšireletsehoEa ea tlisitseng molimo ka letsohong la hae.
7  Leha ho le joalo, ka kōpo, botsa liphoofolo tse ruuoang, ’me li tla u rupela;Le libōpuoa tse nang le mapheo tsa maholimo, ’me li tla u bolella.
8  Kapa u bontše lefatše ho tšoenyeha ha hao, ’me le tla u rupela;Litlhapi tsa leoatle li tla u bolella.
9  Ke efe har’a tsee tsohle e sa tsebeng hantleHore letsoho la Jehova le entse see,
10  Eo moea oa e mong le e mong ea phelang o leng letsohong la haeLe moea oa nama eohle ea motho?
11  Na tsebe ha e leke mantsoeJoalokaha mahalapa a latsoa lijo?
12  Na ha ho na bohlale har’a ba hōlilengLe kutloisiso boleleleng ba matsatsi?
13  Ho eena ho na le bohlale le matla;O na le keletso le kutloisiso.
14  Bona! Oa qhaqha, e le hore ho se ke ha hahuoa;O etsa hore motho a koalloe, e le hore ho se ke ha buloa.
15  Bona! O beha thibelo metsing ’me aa psha;Oa a romela, ’me a fetola lefatše.
16  Ho eena ho na le matla le bohlale bo sebetsang;Ea etsang phoso le ea khelosang ke oa hae;
17  O etsa hore baeletsi ba tsamaee ba sa roala letho maotong,O etsa hore baahloli ba hlanye.
18  O lokolla litlamo tsa marena,O a tlama ka mabanta thekeng.
19  O etsa hore baprista ba tsamaee ba sa roala letho maotong,Ba lutseng ka ho sa feleng oa ba liha;
20  O tlosa puo ho ba tšepahalang,O nka ho ba le kelello ha banna-baholo;
21  O tšollela nyeliso holim ’a bahlomphehi,O fokolisa linyepa tsa ba matla;
22  O senola lintho tse tebileng lefifing,O tlisa moriti o lefifi leseling;
23  O hōlisa lichaba, e le hore a ka li timetsa;O hasanya lichaba, e le hore a ka li tlosa;
24  O tlosa lipelo tsa ba ka sehloohong ba batho ba naha,E le hore a ka ba lelerisa sebakeng se feela, moo ho se nang tsela.
25  Ba phopholetsa lefifing, moo ho se nang leseli,E le hore a ka ba lelerisa joaloka motho ea tahiloeng.
