4  Ka hona, ’na, motšoaruoa Moreneng, ke le kōpa ka tieo hore le tsamaee ka mokhoa o tšoanelang pitso eo le ileng la bitsoa ka eona,
2  ka ho ikokobetsa ho feletseng kelellong le bonolo, ka tiisetso, le mamellane ka lerato,
3  le leke ka tieo ho boloka bonngoe ba moea ka tlamo e kopanyang ea khotso.
4  Ho na le ’mele o le mong, le moea o le mong, esita le joalokaha le ile la bitsoa ka tšepo e le ’ngoe eo le ileng la bitsetsoa ho eona;
5  Morena o mong, tumelo e ’ngoe, kolobetso e ’ngoe;
6  Molimo o mong le Ntate oa batho bohle, ea okametseng tsohle le ho pholletsa le tsohle le ho tsohle.
7  Joale e mong le e mong oa rōna o ile a fuoa mosa o sa tšoanelang ho ea kamoo Kreste a ileng a aba ka tekanyo mpho e sa lefelloeng.
8  Ka lebaka leo o re: “Ha a nyolohela holimo o ile a nka baholehuoa; a fana ka limpho [tseo e leng] banna.”
9  Joale polelo “a nyolohela,” e bolela eng haese hore o ile a boela a theohela libakeng tse tlaase, ke hore, lefatše?
10  Ea ileng a theoha ke eena hape ea ileng a nyolohela ka holimo haholo ho maholimo ’ohle, e le hore a ka fa lintho tsohle botlalo.
11  O ile a fana ka ba bang e le baapostola, ba bang e le baprofeta, ba bang e le baevangeli, ba bang e le balisa le mesuoe,
12  ka sepheo sa ho khutlisetsa bahalaleli tseleng, bakeng sa mosebetsi oa bosebeletsi, bakeng sa ho haha ’mele oa Kreste,
13  ho fihlela bohle re fihlela bonngoeng tumelong le tsebong e nepahetseng ea Mora oa Molimo, ho isa ho monna ea hōlileng ka ho feletseng, ho isa tekanyong ea boholo ba botlalo ba Kreste;
14  e le hore re se ke ra hlola re e-ba bana, ba akhotsoang joalokaha eka ba akhotsoa ke maqhubu ’me ba isoa koana le koana ke moea o mong le o mong oa thuto ka ho qhekella ha batho, ka mano a ho qapa phoso.
15  Empa ha re ntse re bua ’nete, a re hōleng linthong tsohle ka lerato ho eo e leng hlooho, Kreste.
16  Ka eena ’mele oohle, ka ho ba o kopantsoeng hammoho ka tumellano le ka ho etsoa hore o sebelisane ka lenonyello le leng le le leng le fanang ka se hlokahalang, ho ea ka tšebetso ea setho se seng le se seng ka tekanyo e loketseng, o sebeletsa khōlo ea ’mele bakeng sa ho ikaha ha oona ka lerato.
17  Ka hona, sena kea se bua le ho se paka Moreneng, hore le se ke la hlola le tsamaea feela joalokaha lichaba le tsona li tsamaea ho se ruiseng molemo ha likelello tsa tsona,
18  ha li ntse li le lefifing likelellong, ’me li arohile bophelong ba Molimo, ka lebaka la ho hloka tsebo ho leng ho tsona, ka lebaka la ho hloka boikutlo ha lipelo tsa tsona.
19  E le tse feletsoeng ke kutlo eohle ea boitšoaro, li ineheletse boitšoaro bo hlephileng ho sebetsa ho se hloeke ha mofuta o mong le o mong ka meharo.
20  Empa ha lea ithuta Kreste a le joalo,
21  ka sebele, hafeela le ile la mo utloa ’me la rutoa ho sebelisoa eena, feela joalokaha ’nete e le ho Jesu,
22  e le hore le lahle botho ba khale bo lumellanang le tsela ea lōna ea pele ea boitšoaro le bo ntseng bo bolisoa ho ea ka litakatso tsa bona tse thetsang;
23  empa hore le nchafale matleng a susumetsang likelello tsa lōna,
24  le hore le apare botho bo bocha bo ileng ba bōptjoa ho ea ka thato ea Molimo ho lokeng ha ’nete le botšepehing.
25  Ka lebaka leo, kaha joale le lahlile leshano, e mong le e mong oa lōna a bue ’nete le moahelani oa hae, hobane re litho ba bang tsa ba bang.
26  Halefang, leha ho le joalo le se ke la etsa sebe; letsatsi le se ke la le likella le halefile,
27  hape le se ke la lumella Diabolose sebaka.
28  Ea utsoang a se ke a hlola a utsoa, empa ho e-na le hoo, a sebetse ka thata, a etse mosebetsi o molemo ka matsoho a hae, e le hore a ka ba le ho hong hoo a ho abelang ea hlokang.
29  Polelo e bolileng e se ke ea tsoa melomong ea lōna, empa ho tsoe polelo efe kapa efe e molemo bakeng sa ho haha kamoo tlhokahalo e ka bang kateng, e le hore e ka fana ka se molemo ho ba e utloang.
30  Hape, le se ke la soabisa moea o halalelang oa Molimo, oo le tiisitsoeng ka oona bakeng sa letsatsi la ho lokolloa ka thekollo.
31  Lehloeo le nang le lonya le bohale le khalefo le ho tleroha le puo e nyefolang li ke li tlosoe tsohle ho lōna hammoho le bobe bohle.
32  Empa le bontšane mosa, le be le qenehelo e bonolo, le tšoarelane ka bolokolohi feela joalokaha Molimo le eena ka Kreste a ile a le tšoarela ka bolokolohi.
6  Bana, le mamele batsoali ba lōna bonngoeng le Morena, kaha sena se lokile:
2  “Hlompha ntat’ao le ’m ’ao”; e leng taelo ea pele e nang le tšepiso:
3  “E le hore u ka tsoella hantle le hore u ka phela ka nako e telele lefatšeng.”
4  Lōna, bo-ntate, le se ke la halefisa bana ba lōna, empa le tsoele pele ho ba hōlisa ka taeo le kelello e laoloang ke Jehova.
5  Lōna makhoba, le mamele beng ba lōna ka kutloisiso ea nama, ka tšabo le thothomelo ka botšepehi ba lipelo tsa lōna, joalokaha le mamela Kreste,
6  eseng ka tšebeletso ea ha le shebiloe joaloka ba khahlisang batho, empa joaloka makhoba a Kreste, le etse thato ea Molimo ka moea oohle.
7  E-bang makhoba a nang le litšekamelo tse ntle, joaloka ho Jehova, eseng ho batho,
8  kaha lea tseba hore molemo ofe kapa ofe oo e mong le e mong a ka o etsang, o tla boela a o amohele ho Jehova, ebang ke lekhoba kapa motho ea lokolohileng.
9  Hape, lōna benghali, le ’ne le etse lintho tse tšoanang ho ’ona, le tlohele ho soka, etsoe lea tseba hore Mong’a ’ona hammoho le lōna o maholimong, ’me ha a leeme.
10  Qetellong, le tsoele pele ho fumana matla Moreneng le bonatleng ba matla a hae.
11  Aparang lihlomo tse feletseng tsa ntoa tse tsoang ho Molimo e le hore le ka khona ho ema le tiile khahlanong le maqiti a Diabolose;
12  hobane ha re loane le nama le mali, empa re loana le mebuso, le balaoli, le babusi ba lefatše ba lefifi lena, le makhotla a moea a khopo a leng libakeng tsa leholimo.
13  Ka lebaka lena nkang lihlomo tse feletseng tsa ntoa tse tsoang ho Molimo, e le hore le ka khona ho hanyetsa ka letsatsi le khopo ’me, ka mor’a hore le etse lintho tsohle ka ho phethahetseng, le eme le tiile.
14  Ka hona, le eme le tiile, matheka a lōna a tlamiloe ka hohle ka ’nete, ’me le apere tšireletso ea sefuba ea ho loka,
15  le maoto a lōna a roetse lihlomo tsa litaba tse molemo tsa khotso.
16  Ka holim ’a lintho tsohle, le nke thebe e khōlō ea tumelo, eo ka eona le tla khona ho tima metsu eohle e tukang ea ea khopo.
17  Hape, le amohele helmete ea poloko, le sabole ea moea, ke hore, lentsoe la Molimo,
18  ha ka thapelo ea mofuta o mong le o mong le thapeli le ntse le tsoela pele ho rapela ka nako e ’ngoe le e ’ngoe ka moea. ’Me ho finyella seo le lule le falimehile ka tiisetso eohle le ka thapeli molemong oa bahalaleli bohle,
19  le bakeng sa ka, e le hore nka fuoa bokhoni ba ho bua ka ho ahlama ha molomo oa ka, ka ho bua ka bolokolohi ho tsebahatsa sephiri se halalelang sa litaba tse molemo,
20  tseo ke li sebeletsang ke le lenģosa le liketaneng; e le hore nka bua mabapi le tsona ka sebete kamoo ke tšoanelang ho bua.
21  Joale e le hore le lōna le ka tseba ka litaba tsa ka, mabapi le hore na ke ntse ke e-ea joang, Tykikase, mor’abo rōna ea ratoang le mosebeletsi ea tšepahalang Moreneng, o tla le tsebisa ntho e ’ngoe le e ’ngoe.
22  Ke mo romela ho lōna ka morero oona ona, e le hore le ka tseba ka lintho tse mabapi le rōna le hore a ka tšelisa lipelo tsa lōna.
23  E se eka barab’abo rōna ba ka ba le khotso le lerato ka tumelo ho tsoa ho Molimo Ntate le Morena Jesu Kreste.
24  E se eka mosa o sa tšoanelang o ka ba le bohle ba ratang Morena oa rōna Jesu Kreste ka ho se bole.
5  Ka hona, le be baetsisi ba Molimo, joaloka bana ba ratoang,
2  ’me le tsoele pele ho tsamaea leratong, feela joalokaha Kreste le eena a ile a le rata ’me a inehela bakeng sa lōna e le nyehelo le sehlabelo ho Molimo bakeng sa monko o lephoka le monate.
3  Bohlola le ho se hloeke ha mofuta o mong le o mong kapa meharo le ho boleloa li se ke tsa boleloa har’a lōna, feela joalokaha ho tšoanela batho ba halalelang;
4  leha e le boitšoaro bo hlabisang lihlong kapa puo ea booatla kapa mesoaso e nyonyehang, lintho tse sa tšoanelang, empa ho e-na le hoo e be ho leboha.
5  Etsoe sena lea se tseba, le se hlokomela e le lōna, hore ha ho sehlola kapa motho ea sa hloekang kapa motho ea meharo—e leng ho bolelang ho ba morapeli oa litšoantšo—ea nang le lefa leha e le lefe ’musong oa Kreste le oa Molimo.
6  Ho se ke ha e-ba le motho ea le thetsang ka mantsoe a lefeela, kaha ka lebaka la lintho tsena tse boletsoeng pele khalefo ea Molimo e tlela bara ba ho se mamele.
7  Ka hona le se ke la ba le kabelo le bona;
8  etsoe le kile la ba lefifi, empa joale le leseli mabapi le Morena. Tsoelang pele ho tsamaea joaloka bana ba leseli,
9  kaha litholoana tsa leseli li entsoe ka molemo oa mofuta o mong le o mong le ho loka le ’nete.
10  Le ’ne le nepisise hore na ke sefe se amohelehang ho Morena;
11  ’me le khaotse ho kopanela le bona mesebetsing e sa beheng ea lefifi, empa, ho e-na le hoo, le be le ba khalemele,
12  etsoe lintho tseo ba li etsang ka sephiring le ho li pheta ho hlabisa lihlong.
13  Joale lintho tsohle tse ntseng li khalemeloa li bonahatsoa ke leseli, etsoe ntho e ’ngoe le e ’ngoe e ntseng e bonahatsoa ke leseli.
14  Ka lebaka leo o re: “Tsoha, Uena morobali, ’me u tsohe bafung, ’me Kreste o tla u khanyetsa.”
15  Kahoo le lule le lebetse ka tieo hore kamoo le tsamaeang kateng hase joaloka batho ba seng bohlale empa ke joaloka ba bohlale,
16  le ithekele nako e loketseng, hobane matsatsi a khopo.
17  Ka lebaka lena khaotsang ho ba ba se nang kahlolo e molemo, empa le tsoele pele ho lemoha seo thato ea Jehova e leng sona.
18  Hape, le se ke la tahoa ke veine, eo ho eona ho nang le ho inehella litakatso tsa nama, empa le ’ne le tlale moea,
19  le buisane ka lipesaleme le lithoriso ho Molimo le lipina tsa moea, le binele Jehova ’me le tsamaisane le ’mino ka lipelong tsa lōna,
20  ka lebitso la Morena oa rōna Jesu Kreste le fane ka liteboho kamehla bakeng sa lintho tsohle ho Molimo le Ntate oa rōna.
21  E mong a ipehe tlaase ho e mong ka ho tšaba Kreste.
22  Basali ba ke ba ipehe tlas’a banna ba bona joalokaha ba ipeha tlas’a Morena,
23  hobane monna ke hlooho ea mosali oa hae joalokaha Kreste le eena e le hlooho ea phutheho, kaha e le mopholosi oa ’mele ona.
24  Ha e le hantle, joalokaha phutheho e ipehile tlas’a Kreste, kahoo basali le bona ba ke ba ipehe tlas’a banna ba bona nthong e ’ngoe le e ’ngoe.
25  Banna, le tsoele pele le rata basali ba lōna, feela joalokaha Kreste le eena a ile a rata phutheho ’me a inehela bakeng sa eona,
26  e le hore a ka e halaletsa, a e hloekisa ka ho e hlatsoa ka metsi ka lentsoe,
27  e le hore a ka hlahisa phutheho ho eena ka botle ba eona bo khanyang, e se na letheba kapa masoebe kapa leha e le efe ea lintho tse joalo, empa hore e be e halalelang le e se nang sekoli.
28  Ka tsela ena banna ba tšoanela ho rata basali ba bona joaloka ’mele ea bona. Ea ratang mosali oa hae oa ithata,
29  kaha ha ho motho ea kileng a hloea nama ea hae; empa oa e fepa le ho e baballa, joalokaha Kreste le eena a etsa phutheho,
30  hobane re litho tsa ’mele oa hae.
31  “Ka lebaka lena monna o tla siea ntat’ae le ’m ’ae ’me o tla khomarela mosali oa hae, ’me ba babeli bana e tla ba nama e le ’ngoe.”
32  Sephiri sena se halalelang se seholo. Joale ke bua mabapi le Kreste le phutheho.
33  Leha ho le joalo, hape, e mong le e mong oa lōna ka bomong a ke a rate mosali oa hae joalokaha a ithata; ka lehlakoreng le leng, mosali o lokela ho ba le tlhompho e tebileng ho monna oa hae.
1  Pauluse, moapostola oa Kreste Jesu ka thato ea Molimo, ho bahalaleli ba leng Efese le ba tšepahalang bonngoeng le Kreste Jesu:
2  E se eka le ka ba le mosa o sa tšoanelang le khotso e tsoang ho Molimo Ntate le Morena Jesu Kreste.
3  Ho bokoe Molimo le Ntate oa Morena oa rōna Jesu Kreste, kaha o re hlohonolofalitse ka tlhohonolofatso e ’ngoe le e ’ngoe ea moea libakeng tsa leholimo bonngoeng le Kreste,
4  feela joalokaha a ile a re khetha bonngoeng le eena pele lefatše le thehoa, e le hore re ka halalela ’me ra hloka sekoli ka pel’a hae leratong.
5  Etsoe o ile a re khetha esale pele hore re nkeloe ka lapeng re le bara ho eena ka Jesu Kreste, ho ea ka ho khahloa ha thato ea hae,
6  thorisong ea mosa oa hae o sa tšoanelang o khanyang oo ka mosa a ileng a re neha oona ka moratuoa oa hae.
7  Ka eena re na le tokollo ka thekollo ka mali a eo, e, tšoarelo ea litšito tsa rōna, ho ea ka maruo a mosa oa hae o sa tšoanelang.
8  O ile a etsa hore sena se re atele ka bohlale bohle le kelello e ntle,
9  ka hore o ile a re tsebisa sephiri se halalelang sa thato ea hae. Ke ho ea ka ho khahloa ha hae hoo a ileng a ho rera ka ho eena
10  bakeng sa tsamaiso tekanyong e feletseng ea linako tse behiloeng, e leng, ho bokella lintho tsohle hape ho Kreste, lintho tse maholimong le lintho tse lefatšeng. E, ho eena,
11  eo re ileng ra boela ra abeloa ho ba majalefa bonngoeng le eena, ka hore re ile ra khethoa esale pele ho ea ka morero oa ea sebetsang lintho tsohle ho ea ka tsela eo thato ea hae e rerang ka eona,
12  e le hore re sebeletse thoriso ea khanya ea hae, rōna bao re bileng ba pele ba ho ba le tšepo ho Kreste.
13  Empa le lōna le ile la ba le tšepo ho eena ka mor’a hore le utloe lentsoe la ’nete, litaba tse molemo tse mabapi le poloko ea lōna. Ka eena hape, ka mor’a hore le lumele, le ile la tiisoa ka moea o halalelang o tšepisitsoeng,
14  oo e leng pontšo esale pele ea lefa la rōna, ka morero oa ho lokolla ka thekollo letlotlo [la Molimo], thorisong ea hae e khanyang.
15  Ke ka lebaka leo le ’na, kaha ke utloile ka tumelo eo le nang le eona ho Morena Jesu le ho bahalaleli bohle,
16  ke sa khaotseng ho le lebohela. Ke tsoela pele ho le bolela lithapelong tsa ka,
17  e le hore Molimo oa Morena oa rōna Jesu Kreste, Ntate oa khanya, a ka le fa moea oa bohlale le oa tšenolo tsebong e nepahetseng ea hae;
18  mahlo a lipelo tsa lōna a behiloe leseling, e le hore le ka tseba hore na tšepo eo a le bitselitseng eona ke eng, hore na maruo a khanyang ao a a tšoereng e le lefa bakeng sa bahalaleli ke eng,
19  le hore na boholo bo fetisisang ba matla a hae ke eng mabapi le rōna balumeli. Ke ho ea ka tšebetso ea bonatla ba matla a hae,
20  boo a sebelitseng ka bona tabeng ea Kreste ha a mo tsosa bafung ’me a mo lulisa ka letsohong la hae le letona libakeng tsa leholimo,
21  ka holimo haholo ho ’muso le bolaoli le matla le borena bo bong le bo bong le lebitso le leng le le leng le bitsoang, eseng feela tsamaisong ena ea lintho, empa hape le ho e tlang ho tla.
22  Hape o behile lintho tsohle ka tlas’a maoto a hae, ’me o mo entse hlooho holim ’a lintho tsohle ho phutheho,
23  eo e leng ’mele oa hae, botlalo ba ea tlatsang lintho tsohle ho bohle.
2  Ho feta moo, ke lōna bao [Molimo a ileng a ba phelisa] le hoja le ne le shoele litšitong le libeng tsa lōna,
2  tseo ka nako e ’ngoe le neng le tsamaea ho tsona ho ea ka tsamaiso ea lintho ea lefatše lena, ho ea ka ’musi oa matla a moea, moea oo hona joale o sebetsang ho bara ba ho se mamele.
3  E, ka nako e ’ngoe kaofela re ile ra itšoara tumellanong le litakatso tsa nama ea rōna har’a bona, re etsa lintho tse ratoang ke nama le ke menahano, ’me ka tlhaho re ne re le bana ba khalefo esita le joaloka ba bang kaofela.
4  Empa Molimo, ea ruileng mohau, ka lebaka la lerato la hae le leholo leo a ileng a re rata ka lona,
5  o ile a re phelisa hammoho le Kreste, esita leha re ne re shoele litšitong—le pholositsoe ka mosa o sa tšoanelang—
6  ’me o ile a re tsosa hammoho ’me a re lulisa hammoho libakeng tsa leholimo bonngoeng le Kreste Jesu,
7  e le hore litsamaisong tse tlang tsa lintho ho ka bontšoa maruo a fetisisang a mosa oa hae o sa tšoanelang mohaung oa hae ho rōna bonngoeng le Kreste Jesu.
8  Ka sebele, ka mosa ona o sa tšoanelang, le pholositsoe ka tumelo; ’me sena hase ka lebaka la lōna, ke mpho ea Molimo.
9  Che, hase ka lebaka la mesebetsi, e le hore ho se ke ha e-ba le motho ea ka bang le lebaka la ho ithorisa.
10  Etsoe re sehlahisoa sa mosebetsi oa hae ’me re ile ra bōptjoa bonngoeng le Kreste Jesu bakeng sa mesebetsi e molemo, eo Molimo a ileng a e lokisetsa esale pele bakeng sa hore re tsamaee ho eona.
11  Ka hona le ’ne le hopole hore pele le ne le le batho ba lichaba mabapi le nama; le ne le bitsoa “ho se bolle” ke se bitsoang “ho bolla” ho entsoeng nameng ka matsoho—
12  hore ka nako eo le ne le se na Kreste, le arohile ho sechaba sa Iseraele ’me le le basele lilekaneng tsa tšepiso, ’me le ne le se na tšepo ’me le ne le se na Molimo lefatšeng.
13  Empa joale bonngoeng le Kreste Jesu lōna bao le kileng la ba hōle le se le le haufi ka mali a Kreste.
14  Etsoe ke khotso ea rōna, eena ea ileng a etsa lihlopha tse peli se le seng eaba o senya lerako le lipakeng le neng le entse motero o li arolang.
15  Ka nama ea hae o ile a felisa ka ho feletseng bora boo, Molao oa litaelo o entsoeng ka melao-taelo, e le hore a ka bōpa lichaba tsena tse peli bonngoeng le eena hore e be motho a le mong e mocha le ho etsa khotso;
16  le hore a ka boelanya ka botlalo lichaba tse peli ’meleng o le mong ho Molimo ka thupa ea tlhokofatso, hobane o ne a bolaile bora ka eena.
17  O ile a tla ’me a bolela litaba tse molemo tsa khotso ho lōna, ba hōle, le khotso ho ba haufi,
18  hobane ka eena rōna, lichaba tse peli, re na le katamelo ho Ntate ka moea o le mong.
19  Ka hona, ka sebele ha le sa le basele le bajaki, empa le baahi-’moho le bahalaleli ’me le litho tsa ntlo ea Molimo,
20  ’me le hahuoe holim ’a motheo oa baapostola le baprofeta, ha Kreste Jesu e le lejoe la sekhutlo la motheo.
21  Bonngoeng le eena mohaho oohle, o kopantsoe hammoho ka tumellano, o hōla ho ba tempele e halalelang bakeng sa Jehova.
22  Bonngoeng le eena, le lōna, le ntse le hahuoa hammoho hore le be sebaka seo Molimo a ahang ho sona ka moea.
3  Ka lebaka la sena ’na, Pauluse, motšoaruoa oa Kreste Jesu molemong oa lōna, batho ba lichaba—
2  ka sebele, haeba le utloile ka botsamaisi ba mosa o sa tšoanelang oa Molimo oo ke ileng ka o fuoa bakeng sa lōna,
3  hore ka tšenolo sephiri se halalelang se ile sa tsebahatsoa ho ’na, feela joalokaha ke ile ka ngola pele ka bokhutšoanyane.
4  Ka lebaka la sena, ha le bala sena, le ka hlokomela kutloisiso eo ke nang le eona sephiring se halalelang sa Kreste.
5  Melokong e meng sephiri sena ha sea ka sa tsebahatsoa ho bara ba batho joalokaha hona joale se senotsoe ho baapostola ba hae ba halalelang le baprofeta ka moea,
6  e leng, hore batho ba lichaba e ne e tla ba majalefa hammoho ’me e be litho hammoho tsa ’mele le ba nang le kabelo le rōna tšepisong bonngoeng le Kreste Jesu ka litaba tse molemo.
7  Ke bile mosebeletsi oa sena ho ea ka mpho e sa lefelloeng ea mosa o sa tšoanelang oa Molimo oo ke ileng ka o fuoa ho ea ka tsela eo matla a hae a sebetsang ka eona.
8  ’Na motho ea ka tlaase ho e monyenyane ka ho fetisisa ho bahalaleli bohle, ke ile ka fuoa mosa ona o sa tšoanelang, e le hore ke bolelle lichaba litaba tse molemo tse mabapi le maruo a ke keng a lekanngoa a Kreste
9  le hore ke etse hore batho ba bone kamoo sephiri se halalelang se tsamaisoang kateng seo ho tloha nakong e sa lekanyetsoang e fetileng se ’nileng sa patoa ho Molimo, ea bōpileng lintho tsohle.
10  Sena e ne e le hore joale bohlale ba Molimo bo fapa-fapaneng haholo bo ka tsebahatsoa ka phutheho ho mebuso le balaoli libakeng tsa leholimo,
11  ho ea ka morero oa ka ho sa feleng oo a ileng a o etsa mabapi le Kreste, Jesu Morena oa rōna,
12  eo ka eena re buang ka bolokolohi bona le katamelo ka kholiseho ka tumelo ea rōna ho eena.
13  Ka lebaka leo ke le kōpa hore le se ke la tela ka lebaka la matšoenyeho ana a ka molemong oa lōna, kaha a bolela khanya bakeng sa lōna.
14  Ka lebaka la sena ke khumamela Ntate,
15  eo lelapa le leng le le leng leholimong le lefatšeng le bitsoang ka eena,
16  e le hore a ka le neha ho ea ka maruo a khanya ea hae hore le matlafatsoe mothong eo le leng eena ka hare ka matla ka moea oa hae,
17  hore Kreste a lule ka tumelo ea lōna lipelong tsa lōna ka lerato; e le hore le ka mela ka metso le ho tiea motheong,
18  e le hore le ka khona ho utloisisa ka ho phethahetseng kelellong hammoho le bahalaleli bohle hore na bophara le bolelele le bophahamo le botebo ke eng,
19  le ho tseba lerato la Kreste le fetang tsebo, e le hore le ka tlala botlalo bohle boo Molimo a fanang ka bona.
20  Joale ho eo, ho ea ka matla a hae a sebetsang ho rōna, a ka etsang ka ho fetisisang ho feta lintho tsohle tseo re li kōpang kapa re li nahanang,
21  ho eena e be khanya ka phutheho le ka Kreste Jesu ho meloko eohle ka ho sa feleng le kamehla. Amen.
