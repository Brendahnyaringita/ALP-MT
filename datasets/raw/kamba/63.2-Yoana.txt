1  Nyie mũtumĩa, kwa mũndũ mũka ũla mũnyuve na kwa syana syake, ila nĩsyendete mũno, na tinyie nĩ nyioka, ĩndĩ o na onthe ala mamanyĩte ũla w’o,
2  nũndũ wa ũw’o ũla wĩkalaa nthĩnĩ witũ, na wĩendeea kwĩthĩwa nthĩnĩ witũ tene na tene.
3  Na tũkeethĩwa na ũseo mwingĩ, na tei, na mũuo kuma kwa Ngai, ũla nĩwe Asa, na kuma kwa Yesũ Klĩsto, Mwana wa Asa, o vamwe na ũw’o na wendo.
4  Nĩ na ũtanu mwingĩ nũndũ nĩnĩmanyie kana syana imwe syaku niendaa nthĩnĩ wa ũla w’o, o tondũ Asa watwĩaĩe.
5  Kwoou nĩkũandĩkĩa, mũndũ mũka, ngĩkwĩsũva twendane ithyĩ kwa ithyĩ. (Ndiũkũandĩkĩa ĩũlũ wa mwĩao mweũ, ĩndĩ nĩkũandĩkĩa ĩũlũ wa mwĩao ũla twaĩ naw’o kuma mwambĩlĩlyonĩ.)
6  Na ũũ nĩw’o wendo, tũendae kwosana na mĩao yake. Na ũũ nĩw’o mwĩao, o tondũ mweewie kuma mwambĩlĩlyonĩ, kana mwaĩle kũendaa nthĩnĩ waw’o.
7  Nũndũ akengani aingĩ nĩmaumĩlĩte ĩũlũ wa nthĩ, ala matetĩkĩlaa kana Yesũ Klĩsto ookie e na mwĩĩ. Asu nĩmo mũkengani na nthũ ya Klĩsto.
8  Ĩsũvĩei ene nĩ kana mũikasye syĩndũ ila twatethisye wĩa nĩ kana syĩthĩwe vo, ĩndĩ mũkwate ĩtuvi yonthe.
9  Mũndũ o na wĩva ũla welelũkaa na ndekalaa momanyĩsyonĩ ma Klĩsto ndetĩkĩlawa nĩ Ngai. Mũndũ ũla wĩkalaa momanyĩsyonĩ aa nĩwe wĩtĩkĩlawa nĩ Asa na Mwana.
10  Ethĩwa mũndũ o na wĩva nũkũka kwenyu ate na momanyĩsyo aa, mũikamũthokye mĩsyĩ kwenyu o na mũikamũkethye.
11  Nũndũ mũndũ ũla ũmũkethasya e mũamba nake mekonĩ make mathũku.
12  O na kau nĩ na maũndũ maingĩ ma kũmũandĩkĩa, ndikwenda kũmaandĩka ĩthangũnĩ na ingi, ĩndĩ nĩ na wĩkwatyo wa kũka kwenyu na kũneena nenyu ũthyũ kwa ũthyũ nĩ kana ũtanu ­wenyu wĩthĩwe wĩ mwingĩ.
13  Syana sya mwĩĩtu-a-asa waku ũla mũnyuve nĩsyaũkethya.
