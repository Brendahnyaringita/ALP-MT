4  Hikokwalaho, mina mukhotsiwa eHosini, ndzi mi kombela leswaku mi famba hi mukhuva lowu fanelaka ku vitaniwa loku mi vitaniweke hakona,
2  hi mianakanyo yo titsongahata hi ku helela ni hi ku rhula, hi ku va ni mbilu yo leha, mi lehiselana mbilu hi rirhandzu,
3  mi tiyimisela hi mbilu hinkwayo ku hlayisa vun’we bya moya exibohweni lexi hlanganisaka xa ku rhula.
4  Ku ni miri wun’we, ni moya wun’we, tanihi leswi mi vitaniweke eka ntshembo wun’we lowu mi vitaneriweke eka wona;
5  Hosi i yin’we, ripfumelo i rin’we, nkhuvulo i wun’we;
6  Xikwembu i xin’we ni Tata wa vanhu hinkwavo, loyi a nga ehenhla ka hinkwavo ni le xikarhi ka hinkwavo ni le ka hinkwavo.
7  Kutani un’wana ni un’wana wa hina u nyikiwe musa lowu nga faneriwiki hi ku ya hi ndlela leyi Kreste a pimeke ha yona nyiko ya mahala.
8  Hikwalaho u ri: “Loko a tlhandlukela ehenhla u teke makhumbi; u nyike tinyiko [leti nga] vanhu.”
9  Kutani rito leri nge “a tlhandlukela,” ri vula yini loko ku nga ri leswaku u tlhele a xikela etindhawini ta le hansi swinene, hileswaku, emisaveni?
10  Loyi a xikeke ka ha ri yena loyi a tlhandlukeleke ehenhla-henhla ka matilo hinkwawo, leswaku a tatisa swilo hinkwaswo.
11  Naswona u nyike van’wana ku va vaapostola, van’wana ku va vaprofeta, van’wana ku va vaevhangeli, van’wana ku va varisi ni vadyondzisi,
12  hi xikongomelo xa ku ololoxa vakwetsimi, hikwalaho ka ntirho wa vutirheli, leswaku va aka miri wa Kreste,
13  kukondza hinkwerhu hi fikelela vun’we eka ripfumelo ni le ka vutivi lebyi kongomeke bya N’wana wa Xikwembu, hi va vanhu lava kuleke hi ku helela, hi mpimo wa vukulu lebyi nga bya ku tala ka Kreste;
14  leswaku hi nga ha vi swihlangi, onge hi loko hi ndlengandlengisiwa hi magandlati ni ku yingayingisiwa hi mheho yin’wana ni yin’wana ya ku dyondzisa hi mano ya vanhu, hi vukanganyisi eku kunguhateni ka xidyoho.
15  Kambe hi ku vulavula ntiyiso, a hi kuleni hi rirhandzu eka swilo hinkwaswo eka loyi a nga nhloko, Kreste.
16  Eka yena miri hinkwawo, hi ku hlanganisiwa swin’we hi vun’we ni ku endliwa leswaku wu tirhisana hi mahlangano hinkwawo lama nyikaka leswi lavekaka, hi ku ya hi matirhelo ya xirho xin’wana ni xin’wana hi mpimo lowu faneleke, wu endla leswaku miri wu kula wu akeka hi rirhandzu.
17  Hikokwalaho, leswi ndza swi vula ni ku nyikela vumbhoni eka swona eHosini, leswaku mi nga ha fambi hilaha matiko ma fambaka hakona hi mianakanyo ya wona leyi nga pfuniki,
18  kasi ma ha ri emunyameni hi mianakanyo, ni ku hambana ni vutomi lebyi nga bya Xikwembu, hikwalaho ka ku pfumala vutivi loku ma nga na kona, hikwalaho ka ku tlanyala ka timbilu ta wona.
19  Leswi ma heleriweke hi ntlhaveko hinkwawo wa ku tikhoma lokunene, ma tinyiketele eku tikhomeni ko biha leswaku ma endla thyaka hinkwaro hi makwanga.
20  Kambe Kreste a mi n’wi dyondzanga a ri tano,
21  hakunene, ntsena loko mi n’wi twile ni ku dyondzisiwa ha yena, tanihi leswi ntiyiso wu nga eka Yesu,
22  leswaku mi cukumeta vumunhu bya khale lebyi fambisanaka ni ndlela ya n’wina yo sungula ya ku tikhoma ni lebyi onhiwaka hi ku ya hi ku navela ka byona loku xisaka;
23  kambe leswaku mi endliwa mi va lavantshwa ematimbeni lama susumetaka mianakanyo ya n’wina,
24  kutani mi fanele mi ambala vumunhu lebyintshwa lebyi tumbuluxiweke hi ku ya hi ku rhandza ka Xikwembu hi ku lulama ka ntiyiso ni vutshembeki.
25  Hikwalaho, leswi se mi cukumeteke mavunwa, un’wana ni un’wana wa n’wina a a vulavule ntiyiso eka warikwavo, hikuva hina hi swirho swa van’wana.
26  Karihani, kambe mi nga dyohi; dyambu ri nga peli ma ha ri eka xiyimo xa ku kariha,
27  mi nga nyiki Diyavulosi ndhawu.
28  Muyivi a nga ha tlheli a yiva, kambe ematshan’weni ya sweswo a a tirhe hi matimba, a endla ntirho lowunene hi mavoko yakwe, leswaku a kuma xo xi avela loyi a pfumalaka.
29  Rito ro bola ri nga humi enon’wini wa n’wina, kambe a ku hume rito rin’wana ni rin’wana lerinene leri akaka hi ku landza xilaveko xa kona, leswaku ri nghenisa leswi tsakisaka eka lava swi twaka.
30  Nakambe, mi nga hlunamisi moya lowo kwetsima wa Xikwembu, lowu mi funghiweke ha wona hikwalaho ka siku ra ku ntshunxiwa hi nkutsulo.
31  Ku leva hinkwako ni ku hlundzuka ni vukarhi ni huwa ni mavulavulelo ya nhlambha a swi susiwe eka n’wina swin’we ni vubihi hinkwabyo.
32  Kambe kombanani musa, mi tsetselelana swinene, mi rivalelana hi ku ntshunxeka tanihi leswi Xikwembu na xona xi mi rivaleleke hi ku ntshunxeka hi Kreste.
6  Vana, yingisani vatswari va n’wina evun’weni ni Hosi, hikuva leswi swi lulamile:
2  “Xixima tata wa wena ni mana wa wena”; ku nga xileriso xo sungula lexi nga ni xitshembiso:
3  “Leswaku swi ku fambela kahle ni leswaku u tshama nkarhi wo leha emisaveni.”
4  Na n’wina, vatatana, mi nga karhati vana va n’wina, kambe hambetani mi va kurisa hi ku tshinya ni nkongomiso wa mianakanyo wa Yehovha.
5  N’wina mahlonga, yingisani lava va nga vini va n’wina hi tlhelo ra nyama, hi ku chava ni ku rhurhumela, hi timbilu to tshembeka ta n’wina, hilaha mi endlaka hakona eka Kreste,
6  ku nga ri ku tirha loko mi vekiwe tihlo leswaku mi tsakisa vanhu, kambe ku fana ni mahlonga ya Kreste, mi endla ku rhandza ka Xikwembu hi moya-xiviri hinkwawo.
7  Vanani mahlonga hi langutelo lerinene, ku fana ni loko mi ri mahlonga ya Yehovha ku nga ri ya vanhu,
8  hikuva ma swi tiva leswaku un’wana ni un’wana, nchumu wihi ni wihi lowunene lowu a nga wu endlaka, Yehovha u ta n’wi tlherisela wona, hambi a ri hlonga kumbe a ri munhu la ntshunxekeke.
9  Nakambe, n’wina vini, hambetani mi endla swilo leswi fanaka eka vona, mi tshika ku xungeta, hikuva ma swi tiva leswaku N’wini wa vona swin’we na n’wina u le matilweni, naswona a nga yi hi nghohe.
10  Eku heteleleni, hambetani mi kuma matimba eHosini ni le ka ntamu wa vukulu bya yona.
11  Ambalani mahavelo hinkwawo lama humaka eka Xikwembu leswaku mi kota ku yima mi tiyile, mi lwisana ni marhengu ya Diyavulosi;
12  hikuva a hi dodombisani ni ngati ni nyama, kambe ni tihulumendhe, ni valawuri, ni vafumi va misava va munyama lowu, ni mavandla lama hombolokeke ya moya, etindhawini ta le tilweni.
13  Hikwalaho ambalani mahavelo hinkwawo lama humaka eka Xikwembu, leswaku mi kota ku tserhama hi siku ro homboloka, endzhaku ko endla swilo hinkwaswo hi rixaladza, mi yima mi tiyile.
14  Hikokwalaho, yimani mi tiyile mi tikhame masenge hi ntiyiso, kutani mi vehela xisirhelelo xa xifuva xa ku lulama,
15  naswona milenge ya n’wina yi veheriwe swihlomo swa mahungu lamanene ya ku rhula.
16  Ehenhla ka swilo hinkwaswo, rhwalani xitlhangu lexikulu xa ripfumelo, lexi mi nga ta kota ku timela ha xona miseve hinkwayo leyi pfurhaka ya lowo homboloka.
17  Nakambe, amukelani xihuku xa ku ponisa, ni banga ra mo-​ya, ku nga rito ra Xikwembu,
18  kasi hi swikhongelo swa mixaka hinkwayo ni xikombelo mi hamba mi khongela nkarhi hinkwawo hi moya. Kutani hi xikongomelo xexo mi hiteka nkarhi hinkwawo, mi kombelela vakwetsimi hinkwavo,
19  na mina mi ndzi kombelela, leswaku ndzi nyikiwa vuswikoti byo vulavula hi ku pfuleka ka nomu wa mina, hi ntshunxeko wo vulavula leswaku ndzi tivisa xihundla xo kwetsima xa mahungu lamanene,
20  lawa ndzi tirhaka tanihi muyimeri wa wona ndzi bohiwe hi tinketana; leswaku ndzi vulavula hi vurhena mayelana na wona hilaha ndzi faneleke ku vulavula hakona.
21  Kutani leswaku mi tiva ni hi timhaka ta mina, leswaku ndzi endlisa ku yini, Tixiko, makwerhu la rhandzekaka ni mutirheli wo tshembeka eHosini, u ta mi tivisa hinkwaswo.
22  Ndzi n’wi rhumela eka n’wina hi xikongomelo lexi, leswaku mi tiva swilo leswi yelanaka na hina ni leswaku a chavelela timbilu ta n’wina.
23  Onge vamakwerhu va nga va ni ku rhula ni rirhandzu hi ripfumelo leri humaka eka Xikwembu Tatana ni le ka Hosi Yesu Kreste.
24  Onge musa lowu nga faneriwiki wu nga va ni hinkwavo lava rhandzaka Hosi ya hina Yesu Kreste hi ku pfumala ku onhaka.
5  Hikokwalaho, leswi mi nga vana lava rhandzekaka, vanani vatekeleri va Xikwembu,
2  mi hambeta mi famba erirhandzwini, hilaha Kreste na yena a mi rhandzeke hakona ni ku tinyiketa hikwalaho ka n’wina a va gandzelo ni xitlhavelo xa nun’hwelo wo nandziha eka Xikwembu.
3  Vumbhisa ni thyaka ra muxaka wun’wana ni wun’wana kumbe makwanga swi nga vuriwi hambi ku ri ku vuri-​wa exikarhi ka n’wina, hilaha swi fanelaka hakona vanhu lava kwetsimaka;
4  hambi ku ri ku tikhoma loku nyumisaka kumbe mavulavulelo ya vuphukuphuku kumbe mafenya lama thyakeke, swilo leswi nga faneliki, kambe a ku ve ni ku nkhensa.
5  Hikuva leswi ma swi tiva naswona ma swi xiya, leswaku ku hava mbhisa kumbe munhu loyi a nga basangiki kumbe munhu wa makwanga—leswi vulaka ku va mugandzeri wa swifaniso swa hava—la nga ni ndzhaka ni yin’we emfun’weni wa Kreste ni wa Xikwembu.
6  Ku nga tshuki ku va ni munhu loyi a mi xisaka hi marito ya hava, hikuva hikwalaho ka swilo leswi vuriweke laha henhla vukarhi bya Xikwembu byi tela vana vo pfumala ku yingisa.
7  Hikokwalaho mi nga hlanganyeli na vona;
8  hikuva khale a mi ri munyama, kambe sweswi mi ku vonakala mayelana ni Hosi. Hambetani mi famba tanihi vana va ku vonakala,
9  hikuva mihandzu ya ku vonakala yi katsa muxaka wun’wana ni wun’wana wa vunene ni ku lulama ni ntiyiso.
10  Hambetani mi tiyiseka hi leswi amukelekaka eHosini;
11  naswona tshikani ku hlanganyela na vona emintirhweni leyi nga vekiki mihandzu leyi fambisanaka ni munyama, kambe, ematshan’weni ya sweswo, mi tlhela mi yi tshinya,
12  hikuva swilo leswi va swi endlaka exihundleni swa nyumisa hambi ku ri ku swi vula.
13  Kutani swilo hinkwaswo leswi tshinyiwaka swi kombisiwa hi ku vonakala, hikuva xin’wana ni xin’wana lexi kombisiwaka i ku vonakala.
14  Hikwalaho xi ri: “Xalamuka, Wena muetleri, u pfuka eka lava feke, kutani Kreste u ta voninga ehenhla ka wena.”
15  Kutani tshamani mi ri karhi mi languta leswaku ndlela leyi mi fambaka ha yona a yi fani ni ya lava nga tlharihangiki kambe yi fana ni ya vanhu vo tlhariha,
16  mi tixavela nkarhi lowunene, hikuva masiku ma hombolokile.
17  Hikwalaho tshikani ku va lava nga anakanyeliki, kambe hambetani mi twisisa leswi ku rhandza ka Yehovha ku nga swona.
18  Nakambe, mi nga dakwiwi hi vhinyo, yi vangela manyala, kambe hambetani mi tala moya,
19  mi vulavurisana hi tipisalema ni marito yo dzunisa Xikwembu ni tinsimu ta moya, mi yimbelela naswona etimbilwini ta n’wina mi fambisana ni miloti leyi yaka eka Yehovha,
20  evitweni ra Hosi ya hina Yesu Kreste mi nkhensa nkarhi hinkwawo hi swilo hinkwaswo eka Xikwembu tlhelo Tata wa hina.
21  Tivekeni ehansi ka van’wana hi ku chava Kreste.
22  Vavasati a va tiveke ehansi ka vanuna va vona hilaha va endlaka hakona eHosini,
23  hikuva wanuna i nhloko ya nsati wakwe tanihi leswi Kreste na yena a nga nhloko ya vandlha, leswi yena a nga muponisi wa miri lowu.
24  Entiyisweni, tanihi leswi vandlha ri tivekaka ehansi ka Kreste, ni vavasati a va tiveke ehansi ka vanuna va vona eka swilo hinkwaswo.
25  Vavanuna, hambetani mi rhandza vasati va n’wina, hilaha Kreste na yena a rhandzeke vandlha hakona kutani a tinyiketa hikwalaho ka rona,
26  leswaku a ri kwetsimisa, a ri basisa hi ku ri hlantswa hi mati a tirhisa rito,
27  leswaku a ta tisa vandlha emahlweni ka yena n’wini ri ri leri vangamaka, ri nga ri na xivati kumbe ku khwanyana kumbe xin’wana xa swilo swo tano, kambe leswaku ri kwetsima naswona ri nga vi na xisolo.
28  Hi ndlela leyi vavanuna va fanele ku rhandza vasati va vona ku fana ni mimiri ya vona. Loyi a rhandzaka nsati wakwe wa tirhandza,
29  hikuva a nga kona munhu loyi a tshameke a venga nyama yakwe; kambe wa yi wundla ni ku yi khathalela, hilaha Kreste na yena a endlaka hakona evandlheni,
30  hikuva hina hi swirho swa miri wakwe.
31  “Hikwalaho ka sweswo wanuna u ta siya tata wakwe ni mana wakwe kutani a namarhela nsati wakwe, naswona lavambirhi va ta va nyama yin’we.”
32  Xihundla lexi xo kwetsima i xikulu. Sweswi ndzi vulavula malunghana na Kreste ni vandlha.
33  Nilokoswiritano, un’wana ni un’wana wa n’wina a a rhandze nsati wakwe hilaha a tirhandzaka hakona; hi hala tlhelo, wansati u fanele ku va ni xichavo xo enta eka nuna wakwe.
1  Mina Pawulo, muapostola wa Kreste Yesu hi ku rhandza ka Xikwembu, eka vakwetsimi lava nga aEfesa ni lavo tshembeka lava nga ni vun’we na Kreste Yesu:
2  Onge mi nga va ni musa lowu nga faneriwiki ni ku rhula loku humaka eka Xikwembu Tata wa hina ni le ka Hosi Yesu Kreste.
3  A ku dzunisiwe Xikwembu tlhelo Tata wa Hosi ya hina Yesu Kreste, hikuva xi hi katekise hi nkateko wun’wana ni wun’wana wa moya etindhawini ta le tilweni evun’weni na Kreste,
4  hilaha xi hi hlawuleke hakona evun’weni na yena misava yi nga si va kona, leswaku hi kwetsima ni ku pfumala xisolo emahlweni ka xona hi rirhandzu.
5  Hikuva xi hi hlawule ka ha ri emahlweni leswaku hi vekiwa hi va vana eka xona hi Yesu Kreste, hi ku ya hi ku rhandza ka xona,
6  hi ku dzunisa musa wa xona lowu nga faneriwiki lowu vangamaka lowu xi hi nyikeke wona hi musa hi ku tirhisa murhandziwa wa xona.
7  Ha yena hi ni ku ntshunxiwa hi nkutsulo hi ngati ya yena, ina, ku rivaleriwa ka swivi swa hina, hi ku ya hi rifuwo ra musa wa xona lowu nga faneriwiki.
8  Xi endle leswaku leswi swi tala eka hina hi vutlhari hinkwabyo ni mianakanyo leyinene,
9  hi ku hi tivisa xihundla xo kwetsima xa ku rhandza ka xona. Swi fambisana ni leswi tsakeriwaka hi xona hi ku ya hi xikongomelo xa xona
10  leswaku ku va ni vukongomisi eku heleni ka minkarhi leyi vekiweke, bya ku hlengeleta swilo hinkwaswo nakambe eka Kreste, swilo swa le tilweni ni swilo swa le misaveni. Ina, eka yena,
11  evun’weni ni loyi hi tlheleke hi averiwa ku va vadyandzhaka na yena, leswi hi vekiweke hi ku ya hi xikongomelo xa loyi a endlaka swilo hinkwaswo hi ku landza ndlela leyi ku rhandza ka yena ku kongomisaka ha yona,
12  leswaku hi tirhela ku dzunisa ku vangama ka yena, hina lava hi veke vo sungula ku va ni ntshembo eka Kreste.
13  Kambe na n’wina mi ve ni ntshembo eka yena endzhaku ka ku twa rito ra ntiyiso, mahungu lamanene malunghana ni ku ponisiwa ka n’wina. Hikwalaho ka yena nakambe, loko mi khorwile, mi funghiwile hi moya lowo kwetsima lowu tshembisiweke,
14  lowu wu nga mfungho wa le mahlweni wa ndzhaka ya hina, hi xikongomelo xa ku ntshunxa hi nkutsulo nhundzu ya xona [Xikwembu], leswaku xi vongiwa hilaha ku vangamaka.
15  Hi yona mhaka leyi na mina, ku sukela loko ndzi twile hi ta ripfumelo leri mi nga na rona eka Hosi Yesu ni le ka vakwetsimi hinkwavo,
16  ndzi nga tshikangiki ku nkhensa hikwalaho ka n’wina. Ndzi hambeta ndzi vulavula hi n’wina eswikhongelweni swa mina,
17  leswaku Xikwembu xa Hosi ya hina Yesu Kreste, Tatana wa ku vangama, xi ta mi nyika moya wa vutlhari ni wa ku hlavuteriwa leswaku mi xi tiva hilaha ku kongomeke;
18  leswi mahlo ya timbilu ta n’wina ma voningeriweke, leswaku mi ta tiva ntshembo lowu xi mi vitaneleke eka wona, leswi rifuwo leri vangamaka ri nga swona leri xi ri khomeke leswaku ri va ndzhaka ya vakwetsimi,
19  ni leswi vukulu lebyi tlakukeke bya matimba byi nga swona eka hina vapfumeri. Byi fambisana ni matirhelo ya vukulu bya ntamu wa xona,
20  lawa xi tirhiseke wona malunghana na Kreste loko xi n’wi pfuxa eka lava feke kutani xi n’wi tshamisisa evokweni ra xona ra xinene etindhawini ta le tilweni,
21  ehenhla swinene ka hulumendhe yin’wana ni yin’wana ni vulawuri ni matimba ni vuhosi ni vito rin’wana ni rin’wana leri vitaniwaka, ku nga ri eka mafambiselo lawa ya swilo ntsena, kambe ni le ka lama taka.
22  Xi tlhele xi veka swilo hinkwaswo ehansi ka milenge ya yena, kutani xi n’wi endla nhloko ya swilo hinkwaswo evandlheni,
23  leri nga miri wa yena, ku tala ka loyi a tatisaka swilo hinkwaswo eka hinkwaswo.
2  Ku tlula kwalaho, hi n’wina lava [Xikwembu xi mi hanyiseke] hambileswi a mi file eswivini swa n’wina ni le swidyohweni,
2  leswi mi tshameke mi famba eka swona hi ku ya hi mafambiselo ya swilo ya misava leyi, hi ku ya hi mufumi wa vulawuri bya moya, moya lowu sweswi wu tirhaka eka vana lava nga yingisiki.
3  Ina, exikarhi ka vona hinkwerhu hi tshame hi tikhoma hi ku pfumelelana ni ku navela ka nyama ya hina, hi endla swilo leswi rhandziwaka hi nyama ni miehleketo, naswona hi ntumbuluko a hi ri vana va ku kombisiwa vukarhi ku fana ni lavan’wana hinkwavo.
4  Kambe Xikwembu, lexi fuweke hi tintswalo, hikwalaho ka rirhandzu ra xona lerikulu leri xi hi rhandzeke ha rona,
5  xi hi hanyise swin’we na Kreste, hambileswi a hi file eswivini—hi musa lowu nga faneriwiki mi ponisiwile—
6  kutani xi hi pfuxe swin’we, xi hi tshamisisa swin’we etindhawini ta le tilweni evun’weni na Kreste Yesu,
7  leswaku eka mafambiselo ya swilo lama taka ku kombisiwa rifuwo lerikulu ra musa wa xona lowu nga faneriwiki hi nsovo wa xona evun’weni na Kreste Yesu.
8  Hakunene, hi musa lowu lowu nga faneriwiki, mi ponisiwile hi ripfumelo; naswona leswi a swi vangiwanga hi n’wina, i nyiko ya Xikwembu.
9  E-e, a swi vangiwi hi mintirho, leswaku a nga vi kona munhu loyi a nga ni xivangelo xo tibuma.
10  Hikuva hina hi mihandzu ya ntirho wa xona naswona hi tumbuluxiwe evun’weni na Kreste Yesu, hi tumbuluxeriwa mintirho leyinene, leyi Xikwembu xi yi lunghiseleleke ka ha ri emahlweni leswaku hi famba eka yona.
11  Hikokwalaho hambetani mi tsundzuka leswaku eku sunguleni a mi ri vanhu va matiko hi tlhelo ra nyama; a mi vitaniwa “ku pfumala ku yimba” hi leswi vuriwaka “ku yimba” leswi endliweke enyameni hi mavoko—
12  leswaku enkarhini wolowo a mi nga ri na Kreste, a mi hambanisiwile ni vandla ra Israyele naswona a mi nga ri xiphemu xa mintwanano ya xitshembiso, a mi nga ri na ntshembo naswona a mi nga ri na Xikwembu emisaveni.
13  Kambe sweswi evun’weni na Kreste Yesu n’wina lava mi tshameke mi va ekule ngopfu mi le kusuhi hi ngati ya Kreste.
14  Hikuva yena i ku rhula ka hina, loyi a endleke mintlawa yimbirhi yi va wun’we kutani a mbundzumuxa khumbi leri nga exikarhi leri a ri yi hambanisa.
15  Hi nyama ya yena u herise vulala, Nawu wa swileriso lowu nga ni swileriso swa nawu, leswaku a tumbuluxa mintlawa yimbirhi ya vanhu evun’weni na yena yi va munhu un’we lontshwa naswona a endla ku rhula;
16  ni leswaku a vuyelelanisa mintlawa leyimbirhi ya vanhu hi ku helela yi va miri wun’we eka Xikwembu hi mhandzi ya nxaniso, hikuva u dlaye vulala hi yena n’wini.
17  Naswona u tile kutani a vula mahungu lamanene ya ku rhula eka n’wina, lava nga ekule ngopfu, ni ku rhula eka lava nga ekusuhi,
18  hikuva ha yena, hina mintlawa yimbirhi ya vanhu, hi kota ku tshinelela Tatana hi moya wun’we.
19  Hikokwalaho, hakunene a ma ha ri vafambi ni vatshami lava nga valuveri, kambe mi vaaki-kulobye ni vakwetsimi naswona mi swirho swa ndyangu wa Xikwembu,
20  kutani mi akiwe ehenhla ka masungulo ya vaapostola ni vaprofeta, kasi Kreste Yesu yena i ribye ra masungulo ra le yinhleni.
21  Evun’weni na yena muako hinkwawo, leswi wu hlanganisiweke hi vun’we, wu kula wu va tempele yo kwetsima ya Yehovha.
22  Evun’weni na yena, na n’wina, mi akiwa swin’we hi moya mi va ndhawu ya Xikwembu ya ku tshama eka yona.
3  Hikwalaho ka leswi mina, Pawulo, mukhotsiwa wa Kreste Yesu ematshan’weni ya n’wina, vanhu va matiko—
2  loko, kunene, mi twile hi ta vulanguteri bya musa lowu nga faneriwiki wa Xikwembu lebyi ndzi nyikiweke byona hikwalaho ka n’wina,
3  leswaku ndzi tivisiwe xihundla xo kwetsima hi nhlavutelo, hilaha ndzi tshameke ndzi tsala hakona hi ku komisa.
4  Hikwalaho ka leswi n’wina, loko mi hlaya leswi, mi nga xiya ku twisisa loku ndzi nga na kona ka xihundla xo kwetsima xa Kreste.
5  Eka switukulwana swin’wana xihundla lexi a xi tivisiwanga eka vana va vanhu hilaha xi hlavuteriweke hakona sweswi eka vaapostola vakwe vo kwetsima ni vaprofeta hi moya,
6  xa leswaku, vanhu va matiko va fanele ku va vadyandzhaka-kulobye ni swirho-kulobye swa miri ni vahlanganyeri swin’we na hina va xitshembiso evun’weni na Kreste Yesu hi mahungu lamanene.
7  Ndzi ve mutirheli wa leswi hi ku ya hi nyiko ya mahala ya musa lowu nga faneriwiki wa Xikwembu lowu ndzi nyikiweke wona hi ku ya hi ndlela leyi matimba ya xona ma tirhaka ha yona.
8  Mina, ndzi nga munhu lontsongo eka vakwetsimi hinkwavo, ndzi nyikiwe musa lowu wu nga faneriwiki, leswaku ndzi vula mahungu lamanene eka matiko hi ta rifuwo leri nga pimekiki ra Kreste
9  ni leswaku ndzi endla vanhu va kota ku vona ndlela leyi xihundla xo kwetsima xi kongomisiwaka ha yona lexi ku sukela khale a xi fihliwile hi Xikwembu, lexi tumbuluxeke swilo hinkwaswo.
10  Leswi a swi endleriwa leswaku sweswi tihulumendhe ni valawuri etindhawini ta le tilweni va tiva vutlhari byo hambana-hambana swinene bya Xikwembu hi vandlha,
11  hi ku ya hi xikongomelo lexi nga riki na makumu lexi xi xi sunguleke mayelana na Kreste, Yesu Hosi ya hina,
12  loyi ha yena hi nga ni ntshunxeko wo vulavula ni ku kota ku tshinela hi ku tiyiseka hikwalaho ka ripfumelo ra hina eka yena.
13  Hikokwalaho ndza mi kombela leswaku mi nga tshuki mi tshika hikwalaho ka mahlomulo lawa ya mina ematshan’weni ya n’wina, hikuva leswi swi vula ku vangama eka n’wina.
14  Hikwalaho ka leswi ndzi nkhinsama eka Tatana,
15  loyi vito ra ndyangu wun’wana ni wun’wana etilweni ni le misaveni ri humaka eka yena,
16  leswaku a mi pfumelela hi ku ya hi ku fuwa ka ku vangama kakwe leswaku mi endliwa lava nga ni matimba eka munhu loyi mi nga yena endzeni hi matimba ya moya wa yena,
17  leswaku hi ripfumelo ra n’wina Kreste a tshama etimbilwini ta n’wina hi rirhandzu; ku endlela leswaku mi dzima timitsu ni ku simekiwa emasungulweni,
18  leswaku hi rixaladza mi swi kota ku twisisa hi mianakanyo swin’we ni vakwetsimi hinkwavo leswi nga ku anama ni ku leha ni ku tlakuka ni ku enta,
19  ni ku tiva rirhandzu ra Kreste leri tlulaka vutivi, leswaku mi tala hi ku tala hinkwako loku Xikwembu xi ku nyikaka.
20  Kutani eka loyi a nga swi kotaka, hi ku ya hi matimba ya yena lama tirhaka eka hina, ku endla swo tala swinene ku tlula leswi hi swi kombelaka kumbe leswi hi swi ehleketaka,
21  eka yena a ku ve ku vangama hikwalaho ka vandlha ni hikwalaho ka Kreste Yesu eka switukulwana hinkwaswo hi masiku ni masiku. Amen.
