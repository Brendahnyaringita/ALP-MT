1  Nkulukumba eka wansati la hlawuriweke ni le ka vana va yena, lava ndzi va rhandzaka hi ntiyiso, naswona ku nga ri mina ntsena, kambe ni hinkwavo lava se va tivaka ntiyiso,
2  hikwalaho ka ntiyiso lowu tshameke eka hina, naswona wu nga ta va eka hina hi masiku.
3  Musa lowu nga faneriwiki, ni tintswalo ni ku rhula, leswi humaka eka Xikwembu Tatana ni le ka Yesu Kreste N’wana wa Tatana, swi ta va na hina hi ntiyiso ni hi rirhandzu.
4  Ndzi tsaka ngopfu swinene hikuva ndzi kume van’wana va vana va wena va famba entiyisweni, hilaha hi xi amukeleke hakona xileriso eka Tatana.
5  Kutani sweswi ndza ku kombela, wena wansati, tanihi munhu la ku tsalelaka xileriso lexi nga riki xintshwa, kambe lexi hi veke na xona ku sukela eku sunguleni, leswaku hi rhandzana.
6  Rirhandzu ri vula leswi, ku famba hi ku ya hi swileriso. Xileriso hi lexi, hilaha n’wina mi xi tweke hakona ku sukela eku sunguleni, leswaku mi fanele ku hambeta mi famba eka xona.
7  Hikuva ku humelele vaxisi vo tala emisaveni, vanhu lava nga pfumeriki leswaku Yesu Kreste u tile a ri wa nyama. Loyi i muxisi ni mukaneti wa Kreste.
8  Tivoneleni, leswaku mi nga lahlekeriwi hi swilo leswi hi tirheleke ku swi humesa, kambe mi kuma hakelo leyi heleleke.
9  Mani na mani la hundzelaka emahlweni naswona a nga tshamiki edyondzweni ya Kreste a nga na Xikwembu. Loyi a tshamaka edyondzweni leyi hi loyi a nga na Tatana ni N’wana hi vumbirhi bya vona.
10  Loko un’wana a ta eka n’wina a nga tisi dyondzo leyi, mi nga tshuki mi n’wi amukela emakaya ya n’wina kumbe ku n’wi xeweta.
11  Hikuva loyi a n’wi xewetaka u hlanganyela na yena emintirhweni yakwe yo homboloka.
12  Hambileswi ndzi nga ni swilo swo tala swa ku mi tsalela, a ndzi naveli ku mi tsalela hi phepha ni inki, kambe ndzi langutele ku ta eka n’wina, ndzi vulavula na n’wina hi langutanile, leswaku mi ta tala ntsako.
13  Vana va makwenu wa xisati, lowa muhlawuriwa, va ku rungula.
