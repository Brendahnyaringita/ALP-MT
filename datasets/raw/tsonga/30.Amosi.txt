4  “Yingisani rito leri, n’wina tihomu ta Baxani, leti nga entshaveni ya Samariya, leti dyelelaka swisiwana, leti ti pfotlosaka swisiwana, leti ti byelaka vini va tona ti ku, ‘Tisani, hi nwa!’
2  Yehovha, Hosi leyi Lawulaka u hlambanye hi vukwetsimi bya yena, ‘“Maswivo! Masiku ma ta ta eka n’wina, kunene u ta mi teka hi swiove kutani lava saleke va n’wina u ta va teka hi swinjovo.
3  Xisweswo mi ta huma hi mavangwa, un’wana ni un’wana a kongoma emahlweni; kunene mi ta cukumeteriwa eHarimoni,” ku vula Yehovha.’
4  “‘Tanani, eBethele, mi tlula nawu. EGiligala tlulani nawu hi xitalo, mi tisa switlhavelo swa n’wina nimixo; hi siku ra vunharhu, mi tisa swiphemu swa n’wina swa vukhume.
5  Mbulukisani xitlhavelo hi leswi nga ni comela, mi huwelela magandzelo ya ku tirhandzela; swi twariseni, hikuva i ndlela leyi mi swi rhandzeke ha yona, N’wina vana va Israyele,’ ku vula Yehovha, Hosi leyi Lawulaka.
6  “‘Loko ku ri mina, ndzi mi nyike ku basa ka meno emitini ya n’wina hinkwayo ni ku kayivela xinkwa etindhawini ta n’wina hinkwato; kambe a mi vuyanga eka mina,’ ku vula Yehovha.
7  “‘Loko ku ri mina, ndzi tlhele ndzi mi sivela maboboma ka ha sele tin’hweti tinharhu ku ya entshovelweni; kutani ndzi endle leswaku yi na emutini wun’we, kambe emutini wun’wana a ndzi yi nisanga. Xiphemu xin’wana xa tiko a xi neriwa hi mpfula, kambe xiphemu xa tiko lexi ndzi nga nisangiki mpfula eka xona a xi oma.
8  Kutani miti yimbirhi kumbe yinharhu yi tshetsheleke yi ya emutini wun’we yi ya nwa mati, kambe a yi kolwanga; kambe a mi vuyanga eka mina,’ ku vula Yehovha.
9  “‘Ndzi mi hlasele hi dyandza ni mfurho. Mintanga ya n’wina a yi andzisiwa ni masimu ya n’wina ya vhinya, kambe xivungu a xi dya minkuwa ya n’wina ni mirhi ya n’wina ya mutlhwari; kambe a mi vuyanga eka mina,’ ku vula Yehovha.
10  “‘Ndzi rhumele ntungu exikarhi ka n’wina hi muxaka wo fana ni wa le Egipta. Majaha ya n’wina ndzi ma dlaye hi banga, ni ku yisa tihanci ta n’wina evukhumbini. Ndzi hambete ndzi endla leswaku ku nun’hwa ka mixaxa ya n’wina ku fika etinhompfini; kambe a mi vuyanga eka mina,’ ku vula Yehovha.
11  “‘Ndzi endle leswaku mi hluriwa, ku fana ni loko Xikwembu xi hlula Sodoma na Gomora. Mi fane ni ntsandza lowu susiweke endzilweni; kambe a mi vuyanga eka mina,’ ku vula Yehovha.
12  “Hikokwalaho, hi swona leswi ndzi nga ta ku endla swona, Wena Israyele. Hikwalaho ka leswi ndzi nga ta ku endla nchumu lowu, lunghekela ku hlangana ni Xikwembu xa wena, Wena Israyele.
13  Hikuva waswivo, Muvumbi wa tintshava ni Mutumbuluxi wa mheho, ni Loyi a byelaka munhu wa la misaveni leswi a anakanyaka ha swona, Loyi a endlaka vurhonga byi phumela, Loyi a pyanyaka etindhawini leti tlakukeke ta misava, vito ra yena i Yehovha Xikwembu xa mavuthu.”
8  Yehovha, Hosi leyi Lawulaka u ndzi kombile, kutani waswivo, a ku ri ni xirhundzu xa mihandzu ya ximumu.
2  Kutani a ku: “Xana u vona yini, Amosi?” Hiloko ndzi ku: “Xirhundzu xa mihandzu ya ximumu.” Yehovha a ya emahlweni a ku eka mina: “Makumu ma fikile eka vanhu va mina ku nga Israyele. A ndzi nge he tlheli ndzi va khomela.
3  ‘Tinsimu ta tempele ti ta va ku kolola esikwini rero,’ ku vula Yehovha, Hosi leyi Lawulaka. ‘Ku ta va ni mintsumbu yo tala. Kunene munhu u ta yi cukumetela endhawini yin’wana ni yin’wana—ku ku whii!’
4  “Yingisani leswi, n’wina lava va kavatlulaka xisiwana, ni ku herisa lavo rhula va misava,
5  mi ku, ‘Xana swi ta teka nkarhi wo fikela kwihi n’weti wu nga si thwasa kutani hi xavisa koroni? Ni savata, kutani hi xavisa mavele; leswaku hi endla mpimo wa efa wu va wutsongo ni ku kurisa xikele ni ku endla swikalo swa vuxisi swi va swa mavunwa;
6  leswaku hi xavisa vanhu va xiyimo xa le hansi hi silivhere ni xisiwana hi ntsengo wa maphaxani mambirhi, nileswaku hi xavisa masalela ya mavele?’
7  “Yehovha u hlambanyile hi Ku Tlakuka ka Yakobe a ku, ‘Mintirho ya vona hinkwayo a ndzi nge yi rivali.
8  Xana misava a yi nge tsekatseki hikwalaho ka leswi, kutani muaki un’wana ni un’wana wa yona u fanele a rila; kunene hinkwayo ka yona yi tlakuka ku fana na Nayili, yi yisiwa hala ni hala ni ku mbombomela ku fana na Nayili wa Egipta?’
9  “‘Kutani esikwini rero,’ ku vula Yehovha, Hosi leyi Lawulaka, ‘ndzi ta endla dyambu ri pela ninhlikanhi, naswona ndzi ta vanga munyama etikweni, esikwini leri vangamaka.
10  Minkhuvo ya n’wina ndzi ta yi hundzula yi va ku rila, tinsimu ta n’wina hinkwato ti ta va risimu ra xirilo, ehenhla ka masenge hinkwawo ndzi ta veka nguvu yo khwaxa kutani ehenhla ka nhloko yin’wana ni yin’wana ku ta va ni mpandla; ndzi ta endla xiyimo xi fana ni ku rilela n’wana la nga swakwe, makumu ya kona ma ta va siku ra mbitsi.’
11  “‘Waswivo! Masiku ma ta,’ ku vula Yehovha, Hosi leyi Lawulaka, ‘kutani ndzi ta rhumela ndlala etikweni, ndlala, ku nga ri ya xinkwa, ni torha, ku nga ri ra mati, kambe ra ku twa marito ya Yehovha.
12  Kunene va ta tshetsheleka ku suka elwandle ku ya fika elwandle, ku suka en’walungwini ku ya evuhuma-dyambu. Va ta famba-famba va ri karhi va lava rito ra Yehovha, kambe a va nge ri kumi.
13  Esikwini rero vanhwana vo saseka ni majaha va ta titivala hikwalaho ka torha;
14  lava va hlambanyaka hi nandzu wa Samariya, lava va vulaka va ku: “Loko ntsena xikwembu xa wena xa ha hanya, Wena Dani,” naswona, “Loko ntsena ndlela ya Bera-xeba ya ha hanya!” Kunene va ta wa, a va nge he pfuki.’”
9  Ndzi vone Yehovha a yime ehenhla ka alitari, kutani a ku: “Bana tinhloko ta phuphu, leswaku tinyangwa ti ninginika. U ti hubula etinhlokweni, hinkwato ka tona. Kutani xiphemu xa tona xo hetelela ndzi ta xi dlaya hi banga. A nga kona wa vona la balekaka, loyi a nga ta baleka khwatsi, naswona a nga kona eka vona loyi a balekaka, loyi a nga ta pona.
2  Loko va cela eSheol, voko ra mina ri ta va teka kona; loko va tlhandlukela ematilweni, ndzi ta va xikisa kona.
3  Loko va tifihla ehenhla ka Karimeli, kunene ndzi ta va lavisisa kona, kunene ndzi va teka. Loko va titumbeta emahlweni ka mahlo ya mina evuandlalweni bya lwandle, ndzi ta lerisa nyoka kwale hansi, yi fanele yi va luma.
4  Loko va ya evukhumbini emahlweni ka valala va vona, ndzi ta lerisa banga kwale, ri fanele ri va dlaya; ndzi ta veka tihlo ra mina ehenhla ka vona hi vubihi, ku nga ri hi vunene.
5  Kutani Hosi leyi Lawulaka, Yehovha wa mavuthu, hi yena Loyi a khumbaka tiko, lerova ri n’oka; vaaki va rona va ta rila; kunene ri ta tlakuka ku fana na Nayili, hinkwaro ka rona, ri mbombomela ku fana na Nayili wa Egipta.
6  “‘Yena loyi a akaka swikhandziyo swakwe ematilweni, ni muako wakwe ehenhla ka misava leyi a yi simekeke; loyi a vitanaka mati ya lwandle, leswaku a ma chulula ehenhla ka vuandlalo bya misava—vito rakwe i Yehovha.’
7  “‘Xana a mi fani na vona vana va Kuxi eka mina, N’wina vana va Israyele?’ ku vula Yehovha. ‘Xana Israyele a ndzi n’wi humesanga etikweni ra Egipta, ni Vafilisita va huma eKreta, na Siriya a huma eKiri?’
8  “‘Waswivo! Mahlo ya Yehovha, Hosi leyi Lawulaka ma le henhla ka mfumo lowu nga ni vudyoho, kunene u ta wu lovisa ehenhla ka vuandlalo bya misava. Nilokoswiritano, yindlu ya Yakobe ndzi ta yi lovisa hi ku helela,’ ku vula Yehovha.
9  ‘Hikuva waswivo, ndzi humesa xileriso naswona ndzi ta hlunguhla yindlu ya Israyele exikarhi ka matiko hinkwawo, hilaha munhu a hlunguhlaka sefo hakona, lerova ku nga vi ni ribye leri welaka emisaveni.
10  Va ta dlayiwa hi banga—vadyohi hinkwavo va vanhu va mina, lava va nge: “Khombo a ri nge tshineli kumbe ku fika eka hina.”’
11  “‘Esikwini rero ndzi ta yimisa ntsonga wa Davhida lowu wu weke, kunene ndzi ta lunghisa mavangwa ya vona. Marhumbi ya wona ndzi ta ma pfuxa, kunene ndzi ta wu aka ku fana ni le masikwini ya khale swinene,
12  leswaku va dya ndzhaka ya leswi swi seleke swa Edomu, ni matiko hinkwawo lawa vito ra mina ri vitaniweke eka wona,’ ku vula Yehovha, la endlaka leswi.
13  “‘Waswivo! Masiku ma ta,’ ku vula Yehovha, ‘kutani murimi u ta rhangela mutshoveri, loyi a pyanyaka madiriva, u ta rhangela loyi a rhwalaka mbewu; kutani tintshava ti ta thona vhinyo yo tsokombela, switsunga hinkwaswo swi ta n’oka.
14  Kutani ndzi ta vuyisa vanhu va mina va Israyele lava nga makhumbi, va ta aka miti leyi lovisiweke, va tshama eka yona, va rima masimu ya vhinya, va nwa vhinyo ya wona, va rima mintanga, va dya mihandzu ya yona.’
15  “‘Kunene ndzi ta va simeka emisaveni ya vona, a va nge he simuriwi emisaveni ya vona leyi ndzi va nyikeke yona,’ Yehovha Xikwembu xa wena u vurile.”
7  Yehovha, Hosi leyi Lawulaka u ndzi kombile, kutani waswivo, a a endla ndzeyana ya tinjiya eku sunguleni ka ku huma ka leswi byariweke endzhaku. Kutani waswivo, a ku ri leswi byariweke endzhaku, endzhaku ka byanyi lebyi tsemiweke bya hosi.
2  Kuteloko ti hete ku dya swimila swa tiko, ndzi ku: “Oho Yehovha, Hosi leyi Lawulaka, ndzi kombela u rivalela. I mani la nga ta suka a yima eka Yakobe? Hikuva yena hi lontsongo!”
3  Yehovha a tisola ha swona. Yehovha u te: “A swi nge endleki.”
4  Yehovha, Hosi leyi Lawulaka u ndzi kombe leswi, kutani waswivo, Yehovha, Hosi leyi Lawulaka a a endla leswaku ku va ni ku kanetana hi ku tirhisa ndzilo; hiloko wu dya xidziva xa mati lexikulu, wu dya xiphemu xa tiko.
5  Ndzi ku: “Oho Yehovha, Hosi leyi Lawulaka, ndzi kombela u tshika. I mani la nga ta suka a yima eka Yakobe? Hikuva yena hi lontsongo!”
6  Yehovha a tisola ha swona. “Sweswo, na swona a swi nge endleki,” Yehovha, Hosi leyi Lawulaka u vurile.
7  Leswi hi swona leswi a endleke leswaku ndzi swi vona, kutani waswivo, Yehovha a a yime erirhangwini leri endliweke hi ngoti ya ku kongomisa, a a tamele ngoti ya ku kongomisa.
8  Yehovha a ku eka mina: “Xana u vona yini, Amosi?” Hiloko ndzi ku: “Ngoti ya ku kongomisa.” Yehovha a ya emahlweni a ku: “Waswivo, ndzi veka ngoti ya ku kongomisa exikarhi ka vanhu va mina va Israyele. A ndzi nge he tlheli ndzi va khomela.
9  Kunene tindhawu leti tlakukeke ta Isaka ti ta sala ti ri marhumbi, vukwetsimelo bya Israyele byi ta onhiwa; ndzi ta lwa ni yindlu ya Yerobuwamu hi banga.”
10  Amaziya lowa muprista wa Bethele a rhumela rito eka Yerobuwamu lowa hosi ya Israyele, a ku: “Amosi u khire mfanelo ya wena endzeni ka yindlu ya Israyele. Tiko a ri swi koti ku ma lehisela mbilu marito yakwe hinkwawo.
11  Hikuva Amosi u te, ‘Yerobuwamu u ta dlayiwa hi banga; loko ku ri Israyele, kunene u ta ya evukhumbini a suka emisaveni yakwe.’”
12  Amaziya a ya emahlweni a byela Amosi a ku: “Wena la vonaka swivono, famba, balekela etikweni ra Yuda, u ya dya xinkwa kona, u profeta kona.
13  Kambe eBethele u nga ha tlheli u profeta, hikuva i vukwetsimelo bya hosi naswona i yindlu ya mfumo.”
14  Hiloko Amosi a hlamula Amaziya, a ku: “A ndzi nga ri muprofeta naswona a ndzi nga ri n’wana wa muprofeta; kambe a ndzi ri murisi, ndzi kha makuwa ya swinkuwana.
15  Kutani Yehovha a ndzi teka, ndzi tshika ku risa ntlhambi, Yehovha a ya emahlweni a ku eka mina, ‘Famba u ya profetela vanhu va mina va Israyele.’
16  Yingisa rito ra Yehovha, ‘Xana u ri: “U nga tshuki u profeta ku lwa na Israyele, naswona u nga tshuki u vula rito ku lwa ni yindlu ya Isaka”?
17  Hikokwalaho Yehovha u te: “Loko ku ri nsati wa wena, u ta va nghwavava emutini. Loko ku ri vana va wena va majaha ni va vanhwanyana, va ta wisiwa hi banga. Loko ku ri misava ya wena, yi ta aviwa hi pindza ra ku pima. Loko ku ri wena, u ta fela emisaveni leyi nga tengangiki; loko ku ri Israyele, kunene u ta ya evukhumbini a suka emisaveni ya yena.”’”
6  “Khombo eka lava va tshamisekeke eSiyoni ni le ka lava va tshembaka ntshava ya Samariya! Hi lava va hlawulekeke exiphen’wini lexikulu xa matiko, yindlu ya Israyele yi tile eka vona.
2  Fambani mi ya eKaline, kutani mi vona; mi suka kona mi ya eHamati lowu nga ni vanhu vo tala, mi rhelela mi ya eGati wa Vafilisita. Xana ya antswa ku tlula mimfumo leyi, kumbe, xana ndhawu ya yona i yikulu ku tlula ndhawu ya n’wina?
3  Xana siku ra khombo mi ri susa emianakanyweni ya n’wina, naswona xana mi tshineta ndhawu ya n’wina yo tshama ya madzolonga?
4  N’wina lava etlelaka emasangwini lama endliweke hi timhondzo ta tindlopfu, lava pavalalaka emibedweni ya vona, lava va dyaka makhuna ya ntlhambi ni swinkunzana exikarhi ka marhole lama nonisiweke;
5  lava va sumaka risimu hi ku landza mpfumawulo wa xitende; lava va tiendleleke swichayachayana swa risimu, kukota Davhida;
6  lava va nwaka hi minkambana ya vhinyo, lava va totaka hi mafurha yo hlawuleka swinene, lava va nga vabyisiwangiki hi maxangu ya Yosefa.
7  “Hikokwalaho sweswi va ta ya evukhumbini va rhangele lava va yaka evukhumbini, kutani huwa ya lava va pavalalaka yi fanele yi hela.
8  “‘Yehovha, Hosi leyi Lawulaka u hlambanyile hi moya-xiviri wakwe,’ ku vula Yehovha, Xikwembu xa mavuthu, ‘“Ndza ku nyenya ku tinyungubyisa ka Yakobe, swihondzo swakwe swo tshama eka swona ndzi swi vengile, ndzi ta nyiketa muti ni leswi swi teleke eka wona.
9  Kutaku loko ku sele vavanuna va khume endlwini yin’we, na vona va fanele va fa.
10  Kutani makwavo wa tata wakwe u ta va rhwala ha un’we-un’we, a va hisa ha un’we-un’we, leswaku a humesa marhambu endlwini. U ta byela mani na mani loyi a nga eswiphen’wini swa le mpfungwe swa yindlu, ‘Xana va ha ri kona van’wana eka wena?’ Kunene yena u ta ku, ‘A ku na munhu!’ Kutani wena u ta ku, ‘Miyela! Hikuva a hi wona nkarhi wa ku vulavula hi vito ra Yehovha.’”
11  “‘Hikuva, waswivo, Yehovha wa lerisa, kunene u ta hirimuxa yindlu leyikulu yi va swiphemu-phemu, yindlu leyitsongo yi va swipetlu-petlu.
12  “‘Xana tihanci ti ta tsutsuma eribyeni, kumbe, xana munhu u ta rima hi homu? Hikuva n’wina mi hundzule vululami byi va ximilana lexi nga ni chefu ni mihandzu ya ku lulama yi va xibaha,
13  n’wina lava tsakelaka nchumu lowu nga riki wona; lava vulaka va ku: “Xana a hi titekelanga tinanga hi ntamu wa hina?”
14  Maswivo! Ndzi yimisa tiko ku lwa na n’wina, N’wina yindlu ya Israyele,’ ku vula Yehovha Xikwembu xa mavuthu, ‘ri fanele ri mi tshikilela ku suka evunghenweni bya Hamati ku ya enkoveni wa Arabha.’”
5  “Yingisani rito leri ndzi ri vulaka eka n’wina ku fana ni risimu ra xirilo, N’wina yindlu ya Israyele:
2  “Nhwana, ku nga Israyele, u wile;A nge he tlheli a pfuka.U siyiwe ehenhla ka misava ya yena;A nga kona loyi a n’wi pfuxaka.
3  “Hikuva Yehovha, Hosi leyi Lawulaka u te, ‘Muti lowu a wu huma wu ri ni 1 000 wu ta sala ni 100; lowu wu humaka wu ri ni 100 wu ta sala na khume, endlwini ya Israyele.’
4  “Hikuva Yehovha u vule leswi endlwini ya Israyele, ‘Ndzi laveni, mi ya emahlweni mi hanya.
5  Mi nga lavisisi Bethele, mi nga ti eGiligala, naswona mi nga tsemakanyi eBera-xeba; kunene Giligala wu ta ya evukhumbini; loko ku ri Bethele, wu ta va nchumu wa mangava.
6  Lavani Yehovha, mi ya emahlweni mi hanya, leswaku a nga tirhi kukota ndzilo, Wena yindlu ya Yosefa, leswaku wu nga lovisi, naswona Bethele wu nga pfumali munhu wa ku wu tima,
7  n’wina lava hundzulaka vululami byi va xibaha, lava va lahleleke ku tshembeka emisaveni.
8  Muendli wa nhlengeleto wa tinyeleti wa Kima ni nhlengeleto wa tinyeleti wa Kesili, Loyi a hundzulaka ndzhuti lowukulu wu va mixo, Loyi a endlaka nhlikanhi wu va munyama kukota vusiku, Loyi a vitanaka mati ya le lwandle, leswaku a ma chulula ehenhla ka vuandlalo bya misava—vito ra yena i Yehovha;
9  loyi a endlaka leswaku loyi a nga ni matimba a hlaseriwa hi ku phanga, leswaku ku phanga ku wela ndhawu leyi tiyisiweke.
10  “‘Mutshinyi va n’wi vengile enyangweni, loyi a vulavulaka leswi hetisekeke va n’wi nyenya.
11  Hikokwalaho, leswi mi tekaka ndzuvo wa purasi eka xisiwana, mi tshamelaka ku teka ndzuvo wa mavele eka xona; mi ake tindlu ta maribye lama tsemiweke, kambe a mi nge tshami eka tona; mi byale masimu ya vhinya lama navelekaka, kambe a mi nge yi nwi vhinyo ya wona.
12  Hikuva ndzi yi tivile nhlayo ya swiendlo swa n’wina swa ku pfukela ni ku tala ka swidyoho swa n’wina, N’wina lava va vengaka munhu wo lulama, n’wina lava tekaka mali yo siva nomu, lava va tlheriseke swisiwana swa ha ri enyangweni.
13  Hikokwalaho loyi a nga ni ku twisisa u ta miyela enkarhini wolowo, hikuva wu ta va nkarhi wa khombo.
14  “‘Lavani leswinene, ku nga ri leswo biha, leswaku mi ya emahlweni mi hanya; nileswaku Yehovha Xikwembu xa mavuthu a ta va na n’wina, hilaha mi vuleke hakona.
15  Vengani leswo biha, mi rhandza leswinene, vululami mi byi nyika ndhawu enyangweni. Kumbexana Yehovha Xikwembu xa mavuthu u ta kombisa tintswalo eka lava seleke va Yosefa.’
16  “Hikokwalaho Yehovha Xikwembu xa mavuthu, Yehovha, u te, ‘Emintsendzeleni hinkwayo ku ta va ni ku kalakala, eswitarateni hinkwaswo vanhu va ta vula va ku: “Yoo! Yoo!” Kutani va ta vitana murimi a ta rila, ni lava va nga ni ntokoto wa ku titshandza va kalakala.’
17  ‘Emasin’wini hinkwawo ya vhinya ku ta va ni ku kalakala; hikuva ndzi ta hundza exikarhi ka n’wina,’ Yehovha u vurile.
18  “‘Khombo eka lava va navelaka siku ra Yehovha! Kutani, xana siku ra Yehovha ri ta vula yini eka n’wina? Ri ta va ni munyama, a ku nge vi na ku vonakala,
19  ku fana ni loko munhu a balekela nghala, kutani a hlangana ni bere; ku fana ni loko a nghena endlwini kutani a khoma khumbi a tiseketela, ivi a lumiwa hi nyoka.
20  Xana siku ra Yehovha a ri nge vi munyama, ri pfumala ku vonakala; xana a ri nge dzwihali, ri pfumala ku vangama?
21  Minkhuvo ya n’wina ndzi yi vengile, ndzi yi bakanyile, a ndzi nge wu tsakeli nun’hwelo wa tinhlengeletano ta n’wina to xiximeka.
22  Kambe loko mi ndzi humesela magandzelo yo hisiwa lama heleleke, a ndzi nge ma tsakeli magandzelo ya n’wina ya tinyiko, naswona a ndzi nge swi languti switlhavelo swa n’wina swa xinakulobye swa swifuwo leswi nonisiweke.
23  Susa ku pfilunganyeka ka tinsimu ta wena eka mina; naswona ndzi nga wu twi mpfumawulo wa miloti wa switende swa wena.
24  Vululami a byi khuluke kukota mati, ni ku tshembeka kukota xinambyana lexi khulukaka nkarhi hinkwawo.
25  Xana mi ndzi tshinetele switlhavelo kumbe magandzelo emananga ku ringana malembe ya 40, N’wina yindlu ya Israyele?
26  Kunene mi ta rhwala Sakuti hosi ya n’wina na Kayiwani, swifaniso swa n’wina, nyeleti ya xikwembu xa n’wina, lexi mi tiendleleke xona.
27  Ndzi ta mi yisa evukhumbini entsungeni wa Damaska,’ loyi vito ra yena a nga Yehovha Xikwembu xa mavuthu u vurile.”
1  Marito ya Amosi, loyi a a ri exikarhi ka varisi va tinyimpfu va le Tekowa, lawa a ma voneke exivonweni malunghana na Israyele emasikwini ya Uzhiya lowa hosi ya Yuda ni le masikwini ya Yerobuwamu n’wana wa Yowasi, hosi ya Israyele, malembe mambirhi ku nga si va ni ku tsekatseka ka misava.
2  Kutani a ku: “Yehovha—u ta vomba a ri eSiyoni, u ta twarisa rito rakwe a ri eYerusalema; kutani madyelo ya varisi ma fanele ma rila, nhlohlorhi ya Karimeli yi fanele yi oma.”
3  “Yehovha u te, ‘“Hikwalaho ka swiendlo swinharhu swa Damaska swa ku pfukela, ni hikwalaho ka mune wa swona, a ndzi nge byi tlherisi, hikwalaho ka leswi va hulaka Giliyadi hi swihulo swa nsimbi.
4  Ndzi ta rhumela ndzilo endlwini ya Hazayele, wu ta lovisa swihondzo swo tshama eka swona swa Beni-hadadi.
5  Ndzi ta tshova xigogo xa Damaska, ndzi lovisa loyi a akeke eBikati-avheni, ni loyi a khomaka nhonga ya vuhosi eBeta-edeni; kutani vanhu va Siriya va ta ya eKiri va ri makhumbi,” Yehovha u vurile.’
6  “Yehovha u te, ‘“Hikwalaho ka swiendlo swinharhu swa Gaza swa ku pfukela, ni hikwalaho ka mune wa swona, a ndzi nge byi tlherisi, hikwalaho ka leswi va yisaka ntlawa hinkwawo wa makhumbi evukhumbini, wu nyiketiwa aEdomu.
7  Ndzi ta rhumela ndzilo erirhangwini ra Gaza, wu fanele wu lovisa swihondzo swa wona swo tshama eka swona.
8  Ndzi ta lovisa loyi a akeke eAxidodo, ni loyi a khomaka nhonga ya vuhosi eAxikeloni; ndzi ta tlherisa voko ra mina ehenhla ka Ekroni, kutani lava va seleke va Vafilisita va fanele va hela,” Yehovha, Hosi leyi Lawulaka u vurile.’
9  “Yehovha u te, ‘Hikwalaho ka swiendlo swinharhu swa Tiri swa ku pfukela, ni hikwalaho ka mune wa swona, a ndzi nge byi tlherisi, hikwalaho ka leswi va nyiketaka ntlawa hinkwawo wa makhumbi aEdomu, ni hikwalaho ka leswi va nga wu tsundzukangiki ntwanano wa vamakwerhu.
10  Ndzi ta rhumela ndzilo erirhangwini ra Tiri, wu fanele wu lovisa swihondzo swa wona swo tshama eka swona.’
11  “Yehovha u te, ‘Hikwalaho ka swiendlo swinharhu swa Edomu swa ku pfukela, ni hikwalaho ka mune wa swona, a ndzi nge byi tlherisi, hikwalaho ka leswi a hlongorisaka makwavo hi banga, ni hikwalaho ka leswi a onheke timfanelo ta yena ta tintswalo, naswona ku hlundzuka ka yena ku tshamela ku handzulela hi masiku; vukarhi bya yena—u byi hlayise hilaha ku nga heriki.
12  Kutani ndzi ta rhumela ndzilo eTemani, wu fanele wu lovisa swihondzo swo tshama eka swona swa Bosira.’
13  “Yehovha u te, ‘“Hikwalaho ka swiendlo swinharhu swa Amone swa ku pfukela, ni hikwalaho ka mune wa swona, a ndzi nge byi tlherisi, hikwalaho ka leswi va handzulaka wansati la tikeke wa Giliyadi, hi xikongomelo xo ndlandlamuxa ndhawu ya vona.
14  Ndzi ta tshivela ndzilo erirhangwini ra Rhaba, wu fanele wu lovisa swihondzo swa wona swo tshama eka swona, hi ku ba hungwe esikwini ra nyimpi, hi xidzedze esikwini ra mheho.
15  Hosi ya vona yi fanele yi ya evukhumbini, yona ni tihosana ta yona,” Yehovha u vurile.’
2  “Yehovha u te, ‘“Hikwalaho ka swiendlo swinharhu swa Mowabu swa ku pfukela, ni hikwalaho ka mune wa swona, a ndzi nge byi tlherisi, hikwalaho ka leswi wu hisaka marhambu ya hosi ya Edomu ma va mhemba.
2  Ndzi ta rhumela ndzilo eka Mowabu, wu fanele wu lovisa swihondzo swo tshama eka swona swa Keriyoti; Mowabu wu fanele wu fa hi huwa, hi hungwe, hi mpfumawulo wa nanga.
3  Kutani ndzi ta lovisa muavanyisi exikarhi ka wona, tihosana ta wona hinkwato ndzi ta ti dlaya na wona,” Yehovha u vurile.’
4  “Yehovha u te, ‘Hikwalaho ka swiendlo swinharhu swa Yuda swa ku pfukela, ni hikwalaho ka mune wa swona, a ndzi nge byi tlherisi, hikwalaho ka leswi va bakanyaka nawu wa Yehovha, ni hikwalaho ka leswi va nga swi hlayisangiki swileriso swa yena; kambe mavunwa ya vona, lama landzeleriweke hi vatata wa vona, ma va tsendzelekisile.
5  Ndzi ta rhumela ndzilo eka Yuda, wu fanele wu lovisa swihondzo swo tshama eka swona swa Yerusalema.’
6  “Yehovha u te, ‘Hikwalaho ka swiendlo swinharhu swa Israyele swa ku pfukela, ni hikwalaho ka mune wa swona, a ndzi nge byi tlherisi, hikwalaho ka leswi va xavisaka munhu wo lulama leswaku va kuma silivhere, ni xisiwana hi ntsengo wa maphaxani.
7  Va hefemutekela ritshuri ra misava leri nga enhlokweni ya lava nga swisiwana; ndlela ya lavo rhula va yi hambukisa; kutani wanuna ni tata wakwe va ye eka nhwanyana wun’we, hi xikongomelo xo nyamisa vito ra mina ro kwetsima.
8  Va etlela etingubyeni leti tekiweke ti ri xitiyisekiso xa nandzu etlhelo ka alitari yin’wana ni yin’wana; va nwa vhinyo ya lava va rihisiweke endlwini ya swikwembu swa vona.’
9  “‘Kambe loko ku ri mina, ndzi lovise Muamori hikwalaho ka vona, loyi a a tlakuke ku fana ni ku tlakuka ka mikedari, loyi a a ri ni matimba ku fana ni mirhi leyikulu; ndzi herise mihandzu ya yena leyi nga ehenhla ni timitsu ta yena leti nga ehansi.
10  Kutani mina ndzi mi humesile etikweni ra Egipta, ndzi mi fambise emananga ku ringana malembe ya 40, leswaku mi teka tiko ra Muamori.
11  Ndzi hambete ndzi veka vana van’wana va n’wina va va vaprofeta, van’wana va majaha ya n’wina va va Vanaziri. Xana leswi a swi fanelanga swi va tano, N’wina vana va Israyele?’ ku vula Yehovha.
12  “‘Kambe mi hambete mi nyika Vanaziri vhinyo leswaku va nwa, naswona mi lerise vaprofeta, mi ku: “Mi nga tshuki mi profeta.”
13  Maswivo, leswi swi nga ehansi ka n’wina ndza swi ninginisa, hilaha golonyi leyi teleke nyandza ya mavele lawa ma ha ku tsemiwaka yi ninginikaka hakona.
14  Ndhawu yo balekela eka yona yi fanele yi nga vi kona eka loyi a nga ni rivilo, naswona a nga kona loyi a nga ni matimba loyi a nga ta tiyisa matimba yakwe, a nga kona munhu wa matimba loyi a nga ta ponisa moya-xiviri wakwe.
15  A nga kona loyi a tamelaka vurha loyi a nga ta yima, a nga kona loyi a nga ni milenge ya rivilo loyi a nga ta baleka, a nga kona mugadi wa hanci loyi a nga ta ponisa moya-xiviri wakwe.
16  Loyi a tiyeke mbilu exikarhi ka vavanuna va matimba, u ta baleka a nga ambalanga nchumu esikwini rero,’ ku vula Yehovha.”
3  “Twanani rito leri Yehovha a ri vuleke malunghana na n’wina, N’wina vana va Israyele, malunghana ni ndyangu hinkwawo lowu ndzi wu humeseke etikweni ra Egipta, a ku,
2  ‘Hi n’wina ntsena lava ndzi mi tiveke eka miti hinkwayo ya misava. Hi yona mhaka leyi ndzi nga ta endla leswaku mi tihlamulela eswihoxweni swa n’wina hinkwaswo.
3  “‘Xana vambirhi va nga famba swin’we handle ka loko va hlangane hi nkarhi lowu va twananeke ha wona?
4  Xana nghala yi nga vomba ekhwatini loko yi nga khomanga xiharhi? Xana xinghalana xa ntshiva xi nga bonga endhawini leyi xi tumbeleke eka yona, loko xi nga khomanga nchumu?
5  Xana nyenyana yi nga wela exirimbanini emisaveni loko nchumu wo yi wonga wu nga ri kona? Xana xirimbana xa tlhekeka emisaveni xi nga khomanga nchumu?
6  Loko nanga yi yimbiwa emutini, xana vanhu a va rhurhumeli? Loko ku va ni khombo emutini, xana a hi yena Yehovha loyi a tekeke goza?
7  Hikuva Yehovha, Hosi leyi Lawulaka a nge endli nchumu a nga si hlavutela mhaka ya yena leyi nga xihundla eka malandza ya yena ku nga vaprofeta.
8  Ku ni nghala leyi yi vombeke! I mani loyi a nga ta ka a nga chavi? Yehovha, Hosi leyi Lawulaka u vurile! I mani loyi a nga ta ka a nga profeti?’
9  “‘Swi twariseni eswihondzweni swo tshama eka swona eAxidodo ni le swihondzweni swo tshama eka swona etikweni ra Egipta, mi ku: “Hlengeletanani etintshaveni ta Samariya, mi vona mpfilumpfilu lowukulu lowu nga exikarhi ka wona ni ku dyelela loku ku nga endzeni ka wona.
10  A va swi tivanga ku endla leswi kongomeke,” ku vula Yehovha, “lava va hlayisaka madzolonga ni ku phanga eswihondzweni swa wona swo tshama eka swona.”’
11  “Hikokwalaho Yehovha, Hosi leyi Lawulaka u te, ‘Ku ni xirha etikweni hinkwaro, kunene xi ta teka matimba ya wena, swihondzo swa wena swo tshama eka swona swi ta phangiwa.’
12  “Yehovha u te, ‘Hilaha murisi a wutlaka hakona manqina mambirhi kumbe xiphemu xa ndleve enon’wini wa nghala, vana va Israyele va ta wutliwa hi ndlela yoleyo, lava va tshamaka eSamariya esangwini ro saseka ni le mubedweni wa Damaska.’
13  “‘Yingisani, mi nyikela vumbhoni endlwini ya Yakobe,’ ku vula Yehovha, Hosi leyi Lawulaka, Xikwembu xa mavuthu.
14  ‘Hikuva, esikwini leri ha rona ndzi nga ta endla leswaku Israyele wu tihlamulela eka swiendlo swa wona swa ku pfukela, ndzi ta tlhela ndzi endla leswaku tialitari ta Bethele ti tihlamulela; kunene timhondzo ta alitari ti ta tsemiwa, ti wela emisaveni.
15  Ndzi ta hirimuxa yindlu ya vuxika ni yindlu ya ximumu.’ “‘Kutani tindlu leti endliweke hi timhondzo ta tindlopfu ti ta lova, ni tindlu to tala ti ta herisiwa,’ ku vula Yehovha.”
