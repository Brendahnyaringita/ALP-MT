10  Kutani lava va ri tiyiseke hi xilemo a ku ri: Nehemiya loyi a nga Mutirixata, n’wana wa Hakaliya, Na Sedekiyasi,
2  Seraya, Azariya, Yeremiya,
3  Paxahuru, Amariya, Malikiya,
4  Hatuxi, Xebaniya, Maluka,
5  Harimi, Meremoto, Obadiya,
6  Daniyele, Ginetoni, Baruku,
7  Mexulama, Abiya, Miyamini,
8  Masiya, Biligayi na Xemaya, lava a ku ri vaprista.
9  Ni Valevhi: Yexuwa n’wana wa Azaniya, Binuyi wa va-​na va Henadada, Kadimiyele
10  ni vamakwavo Xebaniya, Hodiya, Kelita, Pelaya, Hanani,
11  Mika, Rehobo, Haxabiya,
12  Zakuru, Xerebiya, Xebaniya,
13  Hodiya, Bani na Beninu.
14  Varhangeri va vanhu: Paroxi, Pahata-mowabu, Elami, Zatu, Bani,
15  Buni, Azigadi, Bebayi,
16  Adoniya, Bigivhayi, Adini,
17  Atere, Hezekiya, Azuri,
18  Hodiya, Haxumu, Bezayi,
19  Harifi, Anathoti, Nebayi,
20  Magipiyaxi, Mexulama, Heziri,
21  Mexezabele, Sadoki, Yaduwa,
22  Pelatiya, Hanani, Anaya,
23  Hoxeya, Hananiya, Haxubu,
24  Halohexe, Piliha, Xobeki,
25  Rehumi, Haxabina, Maseya,
26  na Ahiya, Hanani, Anani,
27  Maluka, Harimi, Bhana.
28  Loko ku ri vanhu lava van’wana hinkwavo, vaprista, Valevhi, varindzi va nyangwa, vayimbeleri, Vanethinimi, ni un’wana ni un’wana la tihambanisaka ni vanhu va tiko leswaku a yingisa nawu wa Xikwembu xa ntiyiso, vasati va vona, vana va vona va majaha ni va vanhwanyana, ni un’wana ni un’wana la nga ni vutivi ni ku twisisa,
29  a va namarhele vamakwavo, lavakulu va vona, va nghena exibohweni xa ku lulameriwa hi ndzhukano ni xihlambanyo, leswaku  va famba hi ku landza nawu wa Xikwembu xa ntiyiso, lowu nyiketiweke hi voko ra Muxe nandza wa Xikwembu xa ntiyiso, ku hlayisa ni ku endla swileriso hinkwaswo swa Yehovha Hosi ya hina ni swiboho swa yena swa vuavanyisi ni swileriso swakwe;
30  nileswaku hi nga nyiketi vana va hina va vanhwanyana eka vanhu va tiko, ni vana va vona va vanhwanyana hi nga va tekeli vana va hina va majaha.
31  Loko ku ri vanhu va tiko lava a va tisa swixavisiwa ni koroni ya muxaka wun’wana ni wun’wana hi siku ra savata leswaku va yi xavisa, hi nga tshuki hi teka nchumu eka vona hi siku ra savata kumbe hi siku ro kwetsima, hi fanele hi tshika lembe ra vunkombo ni nandzu wa voko rin’wana ni rin’wana.
32  Nakambe, hi sindzise swileriso ehenhla ka hina, ha un’we wa hina, vunharhu bya xikele lembe ni lembe leswaku swi va entirhweni wa yindlu ya Xikwembu xa hina,
33  swa swinkwa swo tlhandlekelana ni gandzelo ra mavele ra nkarhi hinkwawo ni gandzelo ro hisiwa ra nkarhi hinkwawo ra tisavata, ku thwasa ka n’weti, minkhuvo leyi hlawuriweke ni swilo swo kwetsima ni magandzelo ya xidyoho lawa ma kombelelaka Israyele ku rivaleriwa ni ntirho hinkwawo wa yindlu ya Xikwembu xa hina.
34  Hi tlhele hi hoxa vuhlolotwana malunghana ni nyandza ya tihunyi leyi vaprista, Valevhi ni vanhu a va fanele va yi tisa endlwini ya Xikwembu xa hina, hi tindlu ta vatatana, hi minkarhi leyi vekiweke, lembe ni lembe, ku yi hisa ealitarini ya Yehovha Xikwembu xa hina, hi ku landza leswi tsariweke enawini;
35  ni ku tisa mihandzu leyi wupfeke ku sungula, ya misava ya hina ni mihandzu hinkwayo leyi wupfeke ku sungula ya mirhi ya mixaka hinkwayo, lembe ni lembe, endlwini ya Yehovha;
36  ni mativula ya vana va hina ni ya swifuwo swa hina, hi ku landza leswi tsariweke enawini, ni mativula ya mintlhambi ya tihomu ni mintlhambi ya tinyimpfu, leswaku swi tisiwa endlwini ya Xikwembu xa hina, eka vaprista lava a va tirhela endlwini ya Xikwembu xa hina.
37  Ni swirhangana swa swakudya swa hina leswi nga nyawuriki ni minyikelo ya hina ni mihandzu ya mirhi ya mixaka hinkwayo, vhinyo leyintshwa ni mafurha hi fanele hi swi tisa eka vaprista eholweni yo dyela eka yona ya yindlu ya Xikwembu xa hina, ni vukhume lebyi humaka emisaveni ya hina byi ya eka Valevhi, tanihi leswi Valevhi, ku nga vona lava va amukelaka vukhume emitini hinkwayo leyi hi yi rimaka.
38  Kutani muprista, n’wana wa Aroni, u fanele a va ni Valevhi, loko Valevhi va amukela vukhume; Valevhi va fanele va nyikela vukhume bya vukhume endlwini ya Xikwembu xa hina etiholweni to dyela eka tona ta yindlu ya mphakelo.
39  Hikuva vana va Israyele ni vana va Valevhi va fanele va tisa munyikelo wa mavele, vhinyo leyintshwa ni mafurha etiholweni to dyela eka tona, kwalaho hi laha ku nga ni swingolongondzwana swa vukwetsimelo ni vaprista lava a va tirhela, ni varindzi va tinyangwa ni vayimbeleri; a hi fanelanga hi honisa yindlu ya Xikwembu xa hina.
4  Hi ku hatlisa loko Sanibalati a twa leswaku hi pfuxa rirhangu, a hlundzuka naswona a vona a dyoheriwe ngopfu, kutani a hambeta a hlekula Vayuda.
2  Hiloko a ku eka vamakwavo ni vandla ra nyimpi ra Samariya, ina, u sungule ku vula a ku: “Xana Vayuda lava vo tsana va endla yini? Xana va nga titshemba? Xana va ta endla xitlhavelo? Xana va ta heta hi siku rin’we? Xana va ta pfuxa maribye enhulwini ya thyaka kasi ma tshwile?”
3  Tobiya lowa Muamone a a ri etlhelo ka yena, kutani a ya emahlweni a ku: “Loko nhlati yo khandziya eka leswi va swi akaka, kunene yi ta mbundzumuxa rirhangu ra vona ra maribye.”
4  Hi yingise, Wena Xikwembu xa hina, hikuva hi hundzuke xihlekulo; naswona u tlherisela ndzhukano wa vona enhlokweni ya vona, kutani u va nyiketa va phangiwa etikweni ra vukhumbi.
5  U nga tshuki u funengeta xihoxo xa vona ni xidyoho xa vona emahlweni ka wena. Xi nga tshuki xi herisiwa, hikuva va khunguvanyise vaaki.
6  Kutani hi hambeta hi aka rirhangu, rirhangu hinkwaro ri hlangana ku ya fika exikarhi hi ku tlakuka, vanhu va ya emahlweni va va ni mbilu ya ku tirha.
7  Hi ku hatlisa loko Sanibalati na Tobiya ni Vaarabiya ni Vaamone ni Vaaxidodo va twa leswaku rirhangu ra Yerusalema ri lunghisiwile ku ya emahlweni, hikuva vangwa a ri sungule ku siviwa, va hlundzuka ngopfu.
8  Hinkwavo ka vona va endla xikhiri xa ku ta va ta lwa na Yerusalema, leswaku va ndzi karhata.
9  Kambe hi khongele Xikwembu xa hina, naswona hi endle leswaku va rindziwa vusiku ni nhlikanhi.
10  Kutani Yuda a sungula ku vula a ku: “Matimba ya murhwali wa ndzhwalo ma khunguvanyekile, naswona ku ni thyaka ro tala ngopfu; hina ha tsandzeka ku aka ehenhla ka rirhangu.”
11  Ku tlula kwalaho, swirha swa hina swi hambeta swi ku: “A va nge swi tivi naswona a va nge swi voni kukondza hi fika exikarhi ka vona, kunene hi ta va dlaya, hi yimisa ntirho.”
12  Kuteloko Vayuda lava va tshamaka ekusuhi na vona va fika, va  hi byela ka khume va ku: “[Va ta tlhandluka] va huma etindhawini hinkwato leti n’wina mi vuyelaka eka hina ha tona.”
13  Hiloko ndzi veka vavanuna eswiyengeni leswi swi nga le hansi swa ndhawu leyi yi nga endzhaku ka rirhangu etindhawini leti pfulekeke, kutani ndzi veka vanhu va yima hi mindyangu ya vona va khome mabanga ya vona, matlhari ya vona ni mavurha ya vona.
14  Loko ndzi vona ku chava ka vona, hiloko ndzi pfuka hi nkarhi wolowo kutani ndzi byela lava va nga exiyin’weni xa le henhla ni vafumi lava nga khomela ni vanhu hinkwavo ndzi ku: “Mi nga va chavi. Vekani Yehovha lonkulu ni La chavisekaka emianakanyweni ya n’wina; mi lwela vamakwenu, vana va n’wina va vanhwanyana ni vasati va n’wina ni makaya ya n’wina.”
15  Hi ku hatlisa loko valala va hina va twa leswaku ha swi tiva, leswaku Xikwembu xa ntiyiso xi pfilunganye makungu ya vona nileswaku hinkwerhu ka hina hi tlhelele erirhangwini, un’wana ni un’wana entirhweni wakwe,
16  ina, ku sukela esikwini rero ku ya emahlweni, xiphemu xa majaha ya mina a xi ri karhi xi endla ntirho naswona xiphemu lexin’wana a xi khome matlhari, switlhangu ni mavurha ni tinguvu ta mahakatimba ya nsimbi; tihosana a ti ri endzhaku ka yindlu hinkwayo ya Yuda.
17  Loko ku ri vaaki va rirhangu ni lava va rhwalaka ndzhwalo, un’wana ni un’wana a a ri karhi a tirha hi voko rin’we kasi hi voko lerin’wana a khome nseve.
18  Vaaki a va lunghekile, un’wana ni un’wana hi banga esengeni rakwe, loko va ri karhi va aka; naswona loyi a yimbaka nanga a a ri etlhelo ka mina.
19  Hiloko ndzi byela vanhu va xiyimo xa le henhla ni vafumi lava nga khomela ni vanhu hinkwavo ndzi ku: “Ntirho i wukulu naswona wu tele, hi hangalakile ehenhla ka rirhangu, hi le kule ni le kule.
20  Endhawini leyi mi nga ta twa mpfumawulo wa nanga mi ri eka yona, kwalaho hilaha mi nga ta hlengeletana kona eka hina. Xikwembu xa hina hi xona xi nga ta hi lwela.”
21  Loko ha ha tirha, xiphemu xa vona lexin’wana a xi khome matlhari, ku sukela loko vurhonga byi tlhandluka ku fikela loko tinyeleti ti huma.
22  Handle ka sweswo, hi nkarhi wolowo ndzi byele vanhu ndzi ku: “Vavanuna a va hete vusiku kwalaho, un’wana ni un’wana ni mutirhi wakwe, exikarhi ka Yerusalema, va fanele va va varindzi va hina nivusiku, va va vatirhi ninhlikanhi.”
23  Loko ku ri mina ni vamakwerhu ni vatirhi va mina ni vanhu lava va rindzaka lava a va ri endzhaku ka mina, a hi nga hluvuli tinguvu ta hina, un’wana ni un’wana a tamele nseve hi voko rakwe ra xinene.
11  Kutani tihosana ta vanhu a ti tshama eYerusalema; kasi loko ku ri vanhu lavan’wana hinkwavo, va hoxa vuhlolotwana leswaku va tisa un’we eka va khume a ta tshama eYerusalema, emutini wo kwetsima, swiphemu leswin’wana swa kaye emitini yin’wana.
2  Ku tlula kwalaho, vanhu va katekisa vanhu lavan’wana hinkwavo lava tinyiketeleke hi ku tirhandzela ku ya tshama eYerusalema.
3  Lava i varhangeri va miganga lava nga ehansi ka vulawuri bya hosi lava a va tshama eYerusalema; kambe a va tshama emitini ya Yuda, ha un’we endhawini yakwe, emitini ya vona, Israyele, vaprista ni Valevhi ni Vanethinimi ni vana va malandza ya Solomoni.
4  Ni le Yerusalema a ku tshama vana van’wana va Yuda ni vana van’wana va Benjamini. Eka vana va Yuda a ku ri na Ataya n’wana wa Uzhiya, n’wana wa Zakariya, n’wana wa Amariya, n’wana wa Xefatiya, n’wana wa Mahalalele wa vana va Faresi;
5  na Maseya n’wana wa Baruku, n’wana wa Kolihoze, n’wana wa Hazaya, n’wana wa Adaya, n’wana wa Yowaribi, n’wana wa Zakariya, n’wana wa Musala.
6  Vana va Faresi hinkwavo lava a va tshama eYerusalema a va ri 468, vavanuna lava va fanelekaka.
7  Lava a ku ri vana va Benjamini: Sallu n’wana wa Mexulama, n’wana wa Yowede, n’wana wa Pedaya, n’wana wa Kolaya, n’wana wa Maseya, n’wana wa Itiyele, n’wana wa Yexaya;
8  endzhaku ka yena Gabayi na Salayi, 928;
9  na Yuwele n’wana wa Zikiri, mulanguteri wa vona, na Yuda n’wana wa Hasenuwa loyi a a ri mulanguteri wa vumbirhi wa muti.
10  Eka vaprista: Yedaya n’wana wa Yowaribi, Yakini,
11  Seraya n’wana wa Hilkiya, n’wana wa Mexulama, n’wana wa Sadoki, n’wana wa Merayoto, n’wana wa Ahithuba, murhangeri wa yindlu ya Xikwembu xa ntiyiso;
12  ni vamakwavo lava a va endla ntirho wa yindlu, 822; na Adaya n’wana wa Yerohamu, n’wana wa Pelaliya, n’wana wa Amuzi, n’wana wa Zakariya, n’wana wa Paxahuru, n’wana wa Malikiya,
13  ni vamakwavo, varhangeri va tindlu ta vatatana, 242, na Amaxayi n’wana wa Azarele, n’wana wa Ahazayi, n’wana wa Mexilemoti, n’wana wa Imere,
14  ni vamakwavo, vavanuna va matimba, tinghwazi, 128, a ku ri ni mulanguteri wa vona, Zabadiyele n’wana wa lavakulu.
15  Eka Valevhi: Xemaya n’wana wa Haxubu, n’wana wa Azirikamu, n’wana wa Haxabiya, n’wana wa Buni,
16  na Xabetayi na Yozabadi, varhangeri va Valevhi, lava a va langutela ntirho wa le handle ka yindlu ya Xikwembu xa ntiyiso;
17  na Mataniya n’wana wa Mikiya, n’wana wa Zabidi, n’wana wa Asafa, mufambisi wa vuyimbeleri bya ku dzunisa, u endle xikhongelo xa ku dzunisa, na Bakibukiya a a ri wa vumbirhi ehenhla ka vamakwavo, na Abida n’wana wa Xamuwa, n’wana wa Galala, n’wana wa Yedutani.
18  Valevhi hinkwavo a va ri 284 emutini wo kwetsima.
19  Varindzi va tinyangwa a ku ri Akubu, Talimoni ni vamakwavo lava a va rindza tinyangwa, va ri 172.
20  Kutani tiko ra Israyele hinkwaro, eka vaprista ni le ka Valevhi, hinkwavo a va ri entsungeni lowun’wana wa Yuda, ha un’we endzhakeni yakwe.
21  Vanethinimi a va tshama eOfeli; na Ziha na Gixipa a va langutela Vanethinimi.
22  Kutani mulanguteri wa Valevhi eYerusalema a ku ri Uzi n’wana wa Bani, n’wana wa Haxabiya, n’wana wa Mataniya, n’wana wa Mika, n’wana wa Asafa, vayimbeleri, malunghana ni ntirho wa yindlu ya Xikwembu xa ntiyiso.
23  Hikuva a ku ri ni xileriso xa hosi malunghana na vona, naswona a ku ri ni lunghiselelo leri vekiweke ra vayimbeleri hilaha siku ha rin’we a ri lava hakona.
24  Kutani Petahiya n’wana wa Mexezabele wa vana va Zara, n’wana wa Yuda a a ri etlhelo ka hosi malunghana ni mhaka yin’wana ni yin’wana ya vanhu.
25  Loko ku ri eswimitanini leswi a swi ri etindhawini ta vona, a ku ri ni vana van’wana va Yuda lava a va tshama eKiriyati-aba ni swimitana leswi swi titshegeke ha wona ni le Diboni ni swimitana leswi swi titshegeke ha wona ni le Yekabusiyele ni swimitana swa wona,
26  ni le Yexuwa ni le Mulada ni le Beta-pelete
27  ni le Hasara-xuwala ni le Bera-xeba ni swimitana leswi swi titshegeke ha wona
28  ni le Sikilaga ni le Mikona ni swimitana leswi swi titshegeke ha wona
29  ni le Eni-rimoni ni le Sora ni le Yaramutu,
30  Zanowa, Adulamu ni swimitana swa wona, Lakixi ni masimu ya wona, Azeka ni swimitana leswi swi titshegeke ha wona. Kutani va dzima mixaxa eBera-xeba ku ya fika eHinomu.
31  Vana va Benjamini a va sukela eGeba, eMikimaxi ni le Ayiya ni le Bethele ni swimitana leswi swi titshegeke ha wona,
32  Anathoti, Nobo, Ananaya,
33  Hasora, Rhama, Gitayimi,
34  Hadida, Seboyimi, Nebalata,
35  Lodi na Ono, nkova wa lava tivaka ntirho wa mavoko.
36  Eka Valevhi, a ku ri ni mintlawa ya Yuda leyi a yi ri ya Benjamini.
8  Hiloko vanhu hinkwavo va hlengeletana va va munhu un’we entsendzeleni lowu a wu ri emahlweni ka Nyangwa ya Mati. Kutani va byela Ezra lowa mukopi leswaku a tisa buku ya nawu wa Muxe, lowu Yehovha a wu leriseke Israyele.
2  Kutani Ezra lowa muprista a tisa nawu emahlweni ka nhlengeletano ya vavanuna ni vavasati ni hinkwavo lava nga kotaka ku yingisa, hi siku ro sungula ra n’hweti ya vunkombo.
3  A wu hlayela ehenhla emahlweni ka ntsendzele lowu wu nga emahlweni ka Nyangwa ya Mati, ku sukela hi vurhonga ku fikela ninhlikanhi, emahlweni ka vavanuna ni vavasati ni van’wana lava nga twisisaka; tindleve ta vanhu hinkwavo a ti yingise buku ya nawu.
4  Kutani Ezra lowa mukopi a hambeta a yime ehenhla ka tshala ra ntsandza, leri va ri endleleke xiendlakalo xexo; etlhelo kakwe a ku yime Matitiya na Xema na Anaya na Uriya na Hilkiya na Maseya evokweni rakwe ra xinene, evokweni rakwe ra ximatsi a ku ri Pedaya na Mixayele na Malikiya na Haxumu na Haxi-badana, Zakariya na Mexulama.
5  Kutani Ezra a pfula buku emahlweni ka mahlo hinkwawo ya vanhu, hikuva a a ri ehenhla ka vanhu hinkwavo; loko a yi pfula, vanhu hinkwavo va suka va yima.
6  Kutani Ezra a dzunisa Yehovha Xikwembu xa ntiyiso, Lonkulu, vanhu hinkwavo va hlamula va ku, “Amen! Amen,” va ri karhi va tlakusa mavoko. Hiloko va nkhinsama, va tiwisela emahlweni ka Yehovha swikandza swa vona swi langute emisaveni.
7  Kutani Yexuwa na Bani na Xerebiya, Yamini, Akubu, Xabetayi, Hodiya, Maseya, Kelita, Azariya, Yozabadi, Hanani, Pelaya ni Valevhi, a va hlamusela nawu eka vanhu, vanhu va yimile.
8  Kutani va ya emahlweni va hlayela ehenhla ku suka ebukwini, enawini wa Xikwembu xa ntiyiso, wu endliwa wu va erivaleni, va wu hlamusela; va ya emahlweni va endla leswaku swi twisisiwa leswi hlayiwaka.
9  Kutani Nehemiya, hileswaku loyi a nga Mutirixata, na Ezra lowa muprista, lowa mukopi, ni Valevhi lava a va letela vanhu, va byela vanhu hinkwavo va ku: “Siku leri ra kwetsima eka Yehovha Xikwembu xa n’wina. Mi nga tshuki mi ba nkosi kumbe mi rila.” Hikuva vanhu hinkwavo a va rila loko va twa marito ya nawu.
10  A ya emahlweni a ku eka vona: “Fambani mi ya dya swilo swo nona ni ku nwa swilo swo tsokombela, mi rhumela swo karhi eka loyi a nga lunghiseriwangiki nchumu; hikuva siku leri ra kwetsima eka Hosi ya hina, mi nga tshuki mi titwa mi vavisekile, hikuva ntsako wa Yehovha i khokholo ra n’wina.”
11  Valevhi a va lerisa vanhu hinkwavo leswaku va miyela, va ku: “Miyelani, hikuva siku leri ra kwetsima; mi nga tshuki mi titwa mi vavisekile.”
12  Hikwalaho vanhu hinkwavo va famba va ya dya, va nwa ni ku rhumela swiphemu, va hambeta va tsaka ngopfu, hikuva va twisise marito lawa va byeriweke wona.
13  Kutani hi siku ra vumbirhi, varhangeri va vatata wa vanhu hinkwavo, vaprista ni Valevhi, va hlengeletana eka Ezra lowa mukopi, leswaku va twisisa marito ya nawu.
14  Kutani va kuma ku tsariwile enawini lowu Yehovha a wu leriseke ha Muxe leswaku vana va Israyele va fanele va tshama emintsongeni hi nkarhi wa nkhuvo hi n’hweti ya vunkombo,
15  nileswaku va fanele va huwelela, va tivisa emitini hinkwayo ya vona ni le Yerusalema hinkwawo, va ku: “Yanani endhawini ya tintshava, mi tisa matluka ya mitlhwari ni matluka ya mirhi ya mafurha ni matluka ya murhi wa mirta ni marhavi ya micindzu ni matluka ya murhi lowu nga ni marhavi yo tala, leswaku hi endla mintsonga, hi ku landza leswi tsariweke.”
16  Hiloko vanhu va huma, va vuya na wona, va tiendlela mintsonga, un’wana ni un’wana elwangwini rakwe ni le swivaveni swa vona ni le swivaveni swa yindlu ya Xikwembu xa ntiyiso ni le ntsendzeleni wa Nyangwa ya Mati ni le ntsendzeleni wa Nyangwa ya Efrayimi.
17  Xisweswo nhlengeletano hinkwayo ya lava va vuyeke evukhumbini yi endla mintsonga, yi tshama emintsongeni; hikuva vana va Israyele a va nga si tshama va endla tano ku sukela emasikwini ya Yoxuwa n’wana wa Nuni ku ta fikela esikwini rero, lerova ku va ni ku tsaka lokukulu ngopfu.
18  Buku ya nawu wa Xikwembu xa ntiyiso a yi hlayeriwa ehenhla siku ni siku, ku sukela esikwini ro sungula ku fikela esikwini ro hetelela; va endla nkhuvo wolowo ku ringana masiku ya nkombo, kutani hi siku ra vunhungu a ku ri ni nhlengeletano yo xiximeka, hi ku landza nawu.
9  Hi siku ra vu-24 ra n’hweti leyi, vana va Israyele va hlengeletana va titsona swakudya, va ambale nguvu yo khwaxa, va ri ni ritshuri.
2  Mbewu ya Israyele yi tihambanisa ni vanhu vambe hinkwavo, yi yima yi phofula swidyoho swa yona ni swihoxo swa vatata wa yona.
3  Kutani yi suka endhawini ya yona yi yima, yi hlaya swi twala ku suka ebukwini ya nawu wa Yehovha Xikwembu xa yona, ku ringana xiphemu xa vumune xa siku; kasi xiphemu lexin’wana xa vumune, a yi tiphofula ni ku nkhinsamela Yehovha Xikwembu xa yona.
4  Kutani Yexuwa na Bani, Kadimiyele, Xebaniya, Buni, Xerebiya, Bani na Kenani, va yima ehenhla ka tshala ra Valevhi, kutani va huwelela hi rito lerikulu eka Yehovha Xikwembu xa vona.
5  Hiloko Valevhi lava, Yexuwa na Kadimiyele, Bani, Haxabiniya, Xerebiya, Hodiya, Xebaniya na Petahiya va ya emahlweni va ku: “Sukani mi yima, dzunisani Yehovha Xikwembu xa n’wina hilaha ku nga riki na makumu. A va dzunise vito ra wena leri vangamaka, leri tlakukeke ehenhla ka mikateko hinkwayo ni ku dzuniseka.
6  “Hi wena Yehovha u ri wexe; wena u endle matilo, ina, tilo ra matilo, ni vuthu ra wona hinkwaro, misava ni hinkwaswo leswi swi nga ehenhla ka yona, malwandle ni hinkwaswo leswi swi nga eka wona; hinkwaswo u swi londzovota swi hanya; ni vuthu ra le matilweni ra ku nkhinsamela.
7  Wena u Yehovha Xikwembu xa ntiyiso, hi wena loyi a hlawuleke Abrama kutani u n’wi humesa eUra ya Vakalidiya, u n’wi thya vito ra Abrahama.
8  U kume mbilu yakwe yi tshembekile emahlweni ka wena; kutani ku ve ni ntwanano lowu tiyisiweke eka yena leswaku u ta n’wi nyika tiko ra Vakanana, Vaheti, Vaamori ni Vaperezi ni Vayebusi ni Vagirgaxa, leswaku u ri nyika mbewu yakwe; naswona u hetisise marito ya wena, hikuva u lulamile.
9  “Xisweswo u vone ku xaniseka ka vatatana aEgipta, naswona u twe ku rila ka vona eLwandle ro Tshwuka.
10  Kutani u nyike swikombiso ni masingita ku lwa na Faro ni malandza yakwe hinkwawo ni vanhu va tiko rakwe, hikuva a wu swi tiva leswaku va tikukumuxile ehenhla ka vona; u tiendlele vito esikwini rero ku fana ni le sikwini leri.
11  U avanyise lwandle emahlweni ka vona, lerova va pele exikarhi ka lwandle emisaveni leyi omeke; lava a va va hlongorisa u va lahlela evuentweni ku fana ni ribye ematini lama nga ni matimba.
12  U va rhangele hi papa lerikulu ninhlikanhi, ni hi ndzilo lowukulu nivusiku, ku va voningela ndlela leyi va faneleke va famba ha yona.
13  U rhelele eNtshaveni ya Sinayi, u vulavula na vona u ri etilweni ni ku va nyika swiboho swa vuavanyisi leswinene ni milawu ya ntiyiso, swileriso leswinene ni milawu.
14  U va tivise savata ya wena yo kwetsima, swileriso ni swikongomiso ni nawu, u va lerise swona ha Muxe nandza wa wena.
15  U va nyike xinkwa lexi humaka etilweni leswaku va susa ndlala, naswona u va tisele mati lama humaka eribyeni leswaku va timula torha ra vona, u va byele leswaku va nghena va teka tiko, leri u tlakuseke voko ra wena u hlambanya leswaku u va nyika rona.
16  “Kutani vona ni vatata wa hina, va tikukumuxile ni ku nonon’hwisa tinhamu ta vona, a va swi yingisanga swileriso swa wena.
17  Va arile ku yingisa, a va swi tsundzukanga swiendlo swa wena swo hlamarisa leswi u va endleleke swona, kambe va nonon’hwise tinhamu ta vona kutani va veka murhangeri leswaku va tlhelela evuhlongeni aEgipta. Kambe wena u Xikwembu xa swiendlo swa ndzivalelo ni nsovo ni tintswalo, lexi hlwelaka ku hlundzuka kambe lexi xi teleke musa wa rirhandzu, a wu va siyanga.
18  Ina, va tiendlele xifaniso lexi n’okisiweke xa rhole kutani va ku, ‘Lexi i Xikwembu xa wena lexi ku rhangeleke u huma aEgipta,’ kutani va ya emahlweni va endla swiendlo leswikulu leswi kombisaka ku pfumala xichavo,
19  kambe wena, a wu va siyanga emananga hikwalaho ka tintswalo ta wena to tala. Papa lerikulu a ri sukanga ehenhla ka vona ninhlikanhi leswaku ri va rhangela endleleni hambi ku ri ndzilo lowukulu nivusiku leswaku wu va voningela ndlela leyi a va fanele va famba ha yona.
20  U va nyike moya wa wena lowunene leswaku wu va tlharihisa, ni milomu ya vona a wu yi pfumatanga manna, u va nyike ni mati leswaku va timula torha.
21  U va nyike swakudya emananga ku ringana malembe ya 40. A va pfumalanga nchumu. Tinguvu ta vona a ti hlakalanga, ni milenge ya vona a yi pfimbanga.
22  “U va nyike mimfumo ni vanhu, ni ku va avela swiphemu; lerova va tshama etikweni ra Sihoni, ni le tikweni ra hosi ya Hexiboni, ni le tikweni ra Ogo hosi ya Baxani.
23  Vana va vona u va endle va tala ku fana ni tinyeleti ta matilo. U va tise etikweni leri u ri tshembiseke vatata wa vona, leswaku va nghena va tshama eka rona.
24  Kutani vana va vona va nghenile va teka tiko, u hlule vaaki va tiko emahlweni ka vona, Vakanana, u va nyiketa evokweni ra vona, ni tihosi ta vona ni vanhu va tiko, leswaku va va endla leswi va swi rhandzaka.
25  Hiloko va teka miti leyi tiyisiweke ni misava yo nona, va teka ni tindlu leti taleke swilo hinkwaswo leswinene, swihlovo leswi ceriweke, masimu ya vhinya ni mirhi ya mitlhwari ni mirhi ya swakudya swo tala, va sungula ku dya va xurha, va nona, va tiphina evuneneni bya wena lebyikulu.
26  “Hambiswiritano, a va yingisanga, va ku xandzukerile, va bakanye nawu wa wena, va dlaye vaprofeta va wena, lava va nyikeleke vumbhoni lebyi kanetanaka na vona leswaku va va vuyisa eka wena; va ye emahlweni va endla swiendlo leswi nga kombisiki xichavo nikatsongo.
27  Hikwalaho ka leswi u va nyikete evokweni ra swirha swa vona, leswi hambeteke swi va vangela ku karhateka; kambe loko va ri emaxangwini, a va rila eka wena, wena a wu swi twa u ri ematilweni; naswona hi ku landza tintswalo ta wena to tala, a wu va nyika vaponisi lava a va va ponisa evokweni ra swirha swa vona.
28  “Kambe hi ku hatlisa loko va kuma ku wisa, a va tlhela va endla swo biha emahlweni ka wena, a wu va nyiketa evokweni ra valala va vona, lava a va va kandziyela. A va tlhela va kombela leswaku u va pfuna, a wu va twa u ri ematilweni kutani u va kutsula hikwalaho ka tintswalo ta wena to tala, nkarhi ni nkarhi.
29  Hambiloko u nyikela vumbhoni lebyi kanetanaka na vona leswaku va vuyela enawini wa wena, vona a va tikukumuxa, a va swi yingisanga swileriso swa wena; va dyohele swiboho swa wena swa vuavanyisi, leswi loko munhu a swi endla, a faneleke a tlhela a hanya ha swona. Va hambete va va ni katla ro sihalala, va nonon’hwisa tinhamu ta vona, a va yingisanga.
30  Kambe u va lehisele mbilu malembe yo tala, u hambete u nyikela vumbhoni lebyi kanetanaka na vona hi moya wa wena hi ku tirhisa vaprofeta va wena, kambe a va yingisanga. Eku heteleleni u va nyikete evokweni ra vanhu va matiko.
31  A wu va herisanga kumbe ku va tshika hikwalaho ka tintswalo ta wena letikulu; hikuva u Xikwembu xa nsovo ni tintswalo.
32  “Sweswi, Oho Xikwembu xa hina, Xikwembu lexikulu, xa matimba ni lexi chavisekaka, lexi hlayisaka ntwanano ni musa wa rirhandzu, u nga ku languti ku ri kutsongo emahlweni ka wena ku nonon’hweriwa hinkwako loku ku weleke hina, tihosi ta hina, tihosana ta hina, vaprista va hina, vaprofeta va hina, vatata wa hina ni vanhu va wena hinkwavo ku sukela emasikwini ya tihosi ta Asiriya ku fikela esikwini leri.
33  U lulamile eka hinkwaswo leswi swi hi weleke, hikuva u endle hi ku tshembeka, kambe hi hina lava va endleke swo homboloka.
34  Loko ku ri tihosi ta hina, tihosana ta hina, vaprista va hina ni vatata wa hina, a va endlanga hi ku landza nawu wa wena hambi ku ri ku nyikela nyingiso eswilerisweni swa wena kumbe eswitiyisekisweni swa wena leswi u nyikeleke vumbhoni malunghana na swona ku lwa na vona.
35  Kutani vona—enkarhini wa ku fuma ka vona ni le xikarhi ka swilo swa wena leswinene swo tala leswi u va nyikeke swona etikweni ro anama ni leri noneke leri u va nyikeke rona, a va ku tirhelanga naswona a va hundzukanga eswiendlweni swa vona swo biha.
36  Waswivo! Namuntlha hi mahlonga; naswona loko ku ri tiko leri u ri nyikeke vatatana leswaku va dya mihandzu ya rona ni swilo swa rona leswinene, waswivo, hi mahlonga ehenhla ka rona,
37  naswona ntshovelo wa rona wu talele tihosi leti u ti vekeke ehenhla ka hina hikwalaho ka swidyoho swa hina, ti fuma ehenhla ka mimiri ya hina ni le henhla ka swifuwo swa hina, hi ku ya hilaha ti rhandzaka hakona, hi le maxangwini lamakulu.
38  “Xisweswo hi endla lunghiselelo ro tshembeka hikwalaho ka swilo leswi hinkwaswo, hi ku tsala ni hi xilemo xa tihosana ta hina, Valevhi va hina ni vaprista va hina.”
7  Hi ku hatlisa loko rirhangu ri pfuxiwile, xikan’we-kan’we hiloko mina ndzi yimisa tinyangwa. Hiloko ku hlawuriwa varindzi va tinyangwa ni vayimbeleri ni Valevhi.
2  Kutani ndzi veka Hanane makwerhu na Hananiya lowa hosana ya le Khokholweni leswaku va lawula Yerusalema, hikuva a a ri munhu wo tshembeka ni la chavaka Xikwembu xa ntiyiso ku tlula van’wana vo tala.
3  Hiloko ndzi ku eka vona: “Tinyangwa ta Yerusalema ti nga pfuriwi kukondza dyambu ri hisa; loko va ri ekusuhi, va fanele va pfala tinyangwa va tlhela va ti lotlela. Va veka varindzi va vaaki va Yerusalema, ha un’we exivandleni xakwe xa ku rindza, ni un’wana ni un’wana emahlweni ka yindlu yakwe.”
4  Sweswi muti a wu anamile wu tlhela wu va wukulu, a ku ri ni vanhu vatsongo endzeni ka wona, a ku nga akiwanga tindlu.
5  Kambe Xikwembu xanga xi swi veka embilwini yanga leswaku ndzi hlengeleta vanhu lava va nga exiyin’weni xa le henhla ni vafumi lava nga khomela leswaku va tsarisiwa hi ku ya hi swivongo. Hiloko ndzi kuma buku leyi tsariweke hi ku ya hi swivongo swa lava va teke ku sungula, ndzi kuma ku tsariwe leswi eka yona:
6  Lava i vana va muganga lowu nga ehansi ka vulawuri bya hosi, lava va humeke evukhumbini bya vanhu lava yisiweke eku bohiweni, lava Nebukadnetsara hosi ya Babilona a va yiseke eku bohiweni, endzhaku a va tlherisela eYerusalema ni le Yuda, ha un’we emutini wa ka vona;
7  lava va fikeke na Zerubabele, Yexuwa, Nehemiya, Azariya, Rhamiya, Nahamani, Mordekayi, Bilixani, Misperete, Bigivhayi, Nehumi na Bhana. Nhlayo ya vavanuna va Israyele:
8  Vana va Paroxi, 2 172;
9  vana va Xefatiya, 372;
10  vana va Arha, 652;
11  vana va Pahata-mowabu, va vana va Yexuwa na Yowabu, 2 818;
12  vana va Elami, 1 254;
13  vana va Zatu, 845;
14  vana va Zakayi, 760;
15  vana va Binuyi, 648;
16  vana va Bebayi, 628;
17  vana va Azigadi, 2 322;
18  vana va Adonikamu, 667;
19  vana va Bigivhayi, 2 067;
20  vana va Adini, 655;
21  vana va Atere, va Hezekiya, 98;
22  vana va Haxumu, 328;
23  vana va Bezayi, 324;
24  vana va Harifi, 112;
25  vana va Gibiyoni, 95;
26  vavanuna va Betlehema na Netofa, 188;
27  vavanuna va Anathoti, 128;
28  vavanuna va Beta-azamavhete, 42;
29  vavanuna va Kiriyati-yeyarimi, Kefira na Beroti, 743;
30  vavanuna va Rhama na Geba, 621;
31  vavanuna va Mikimasi, 122;
32  vavanuna va Bethele na Ayi, 123;
33  vavanuna va Nebo lowun’wana, 52;
34  vana va Elami lowun’wana, 1 254;
35  vana va Harimi, 320;
36  vana va Yeriko, 345;
37  vana va Lodi, Hadida na Ono, 721;
38  vana va Sena, 3 930.
39  Vaprista: Vana va Yedaya va yindlu ya Yexuwa, 973;
40  vana va Imere, 1 052;
41  vana va Paxahuru, 1 247;
42  vana va Harimi, 1 017.
43  Valevhi: Vana va Yexuwa, wa Kadimiyele, va vana va Hodevha, 74.
44  Vayimbeleri, vana va Asafa, 148.
45  Varindzi va le nyangweni, vana va Xalumu, vana va Atere, vana va Talimoni, vana va Akubu, vana va Hatita, vana va Xobayi, 138.
46  Vanethinimi: Vana va Ziha, vana va Hasufa, vana va Tabawoto,
47  vana va Kerosi, vana va Siya, vana va Padoni,
48  vana va Lebana, vana va Hagaba, vana va Salmayi,
49  vana va Hanani, vana va Gidele, vana va Gahara,
50  vana va Reyaya, vana va Resini, vana va Nekoda,
51  vana va Gazamu, vana va Uza, vana va Pasiya,
52  vana va Besayi, vana va Mewunimi, vana va Nefuxesimi,
53  vana va Bakibuku, vana va Hakufa, vana va Harahuru,
54  vana va Basiliti, vana va Mehida, vana va Harixa,
55  vana va Barikosi, vana va Sisera, vana va Tema,
56  vana va Neziya, vana va Hatifa.
57  Vana va malandza ya Solomoni: Vana va Sotayi, vana va Sofereti, vana va Perida,
58  vana va Yala, vana va Darikoni, vana va Gidele,
59  vana va Xefatiya, vana va Hatila, vana va Pokereti-hazebayimi, vana va Amoni.
60  Vanethinimi hinkwavo ni vana va malandza ya Solomoni a va ri 392.
61  Lava hi vona lava va tlhandlukeke va huma eTela-mela, Tela-haraxa, Keruba, Adoni na Imere, a va nga yi tivi yindlu ya vatata wa vona ni masungulo ya vona, loko va ri va Israyele kumbe e-e:
62  vana va Delaya, vana va Tobiya, vana va Nekoda, 642.
63  Eka vaprista: vana va Habayiya, vana va Hakozi, vana va Barizilayi, loyi a tekeke nsati eka vana va Barizilayi lowa le Giliyadi, kutani a vitaniwa hi vito ra vona.
64  Lava hi vona lava va laveke lomu va tsarisiweke kona, leswaku va kuma swivongo swa vona erivaleni, kambe a ku kumiwanga, lerova va funghiwe va ri lava nyamisiweke eka vuprista.
65  Kutani loyi a nga Mutirixata a va byela leswaku va nga dyi eka swilo leswi kwetsimaka swinene kukondza muprista a suka a yima a ri ni Urimi ni Thumimi.
66  Nhlengeletano hinkwayo yi ri ntlawa wun’we a ku ri vanhu va 42 360,
67  ku nga hlayiwi mahlonga ya vona ya xinuna ni ya xisati, lawa a ma ri 7 337; naswona a va ri ni vayimbeleri va xinuna ni vayimbeleri va xisati va 245. [
68  Tihanci ta vona a ti ri 736, timeyila ta vona a ti ri 245.]
69  Tikamela a ti ri 435. Timbhongolo a ti ri 6 720.
70  A ku ri ni xiphemu xa varhangeri va tindlu ta vatatana lava va nyikeke ntirho. Loyi a nga Mutirixata a nyika mutameri wa xuma, nsuku wa tidrakma ta 1 000, minkambana ya 50, tinguvu to leha ta vaprista ta 530.
71  A ku ri ni varhangeri van’wana va tindlu ta vatatana lava va nyikeke mutameri wa xuma xa ntirho nsuku wa tidrakma ta 20 000 ni timayina ta silivhere ta 2 200.
72  Leswi lava van’wana hinkwavo va swi humeseke a ku ri nsuku wa tidrakma ta 20 000 ni timayina ta silivhere ta 2 000 ni tinguvu to leha ta vaprista ta 67.
73  Kutani vaprista ni Valevhi ni varindzi va tinyangwa ni vayimbeleri ni vanhu van’wana ni Vanethinimi ni tiko hinkwaro ra Israyele va tshama emitini ya vona. Loko n’hweti ya vunkombo yi fika, vana va Israyele a va ri emitini ya vona.
6  Hi ku hatlisa loko ku byeriwe Sanibalati na Tobiya na Gexemi lowa Muarabiya ni valala va hina hinkwavo leswaku ndzi pfuxe rirhangu nileswaku a ku siyiwanga vangwa eka rona (hambileswi ku fikela enkarhini wolowo a ndzi nga si yimisa tinyangwa evunghenweni),
2  xikan’we-kan’we Sanibalati na Gexemi va rhumela rito eka mina, va ku: “Tana, a hi hlangane eswimitanini swa rivala ra Ono hi nkarhi lowu hi nga ta wu veka.” Kambe a va boha makungu ya ku ndzi endla swo biha.
3  Hiloko ndzi rhumela varhumiwa eka vona, ndzi ku: “Ndzi endla ntirho lowukulu, a ndzi swi koti ku rhelela. Ha yini ntirho wu fanele wu yima mina ndzi suka ndzi rhelela ndzi ta eka n’wina?”
4  Hambiswiritano, va ndzi rhumele rito leri fanaka ka mune, kambe ndzi hambete ndzi va hlamula hi rito leri fanaka.
5  Eku heteleleni Sanibalati a rhumela mutirhi wakwe eka mina hi rito leri fanaka ra vuntlhanu, a khome papila leri pfulekeke.
6  Eka rona a ku tsariwe va ku: “Swi twiwe hi matiko, na Gexemi wa swi vula, leswaku wena ni Vayuda mi kunguhata ku xandzuka. Hi yona mhaka leyi mi akaka rirhangu; naswona wena u hundzuka hosi eka vona, hi ku landza marito lawa.
7  Naswona mi veke vaprofeta leswaku va huwelela malunghana na wena eYerusalema hinkwawo va ku, ‘Ku ni hosi eYuda!’ Swilo swo fana ni leswi swi ta byeriwa hosi. Xisweswo tana sweswi, a hi kanerisane.”
8  Hambiswiritano, ndzi rhumele rito eka yena, ndzi ku: “Swilo leswi u swi vulaka a swi endliwanga, kambe u tisungulela swona embilwini ya wena.”
9  Hikuva hinkwavo ka vona a va ringeta ku hi chavisa, va ku: “Mavoko ya vona ma ta tsana kutani ntirho a wu nge endliwi.” Kambe, tiyisa mavoko ya mina sweswi.
10  Mina ndzi nghene endlwini ya Xemaya n’wana wa Delaya, n’wana wa Mehetabele loko a pfaleriwile. Kutani a ku: “A hi hlangane endlwini ya Xikwembu xa ntiyiso hi nkarhi lowu hi nga ta twanana ha wona, endzeni ka tempele, a hi pfale tinyangwa ta tempele; hikuva va tela ku ku dlaya, va ta ta nivusiku va ta ku dlaya.”
11  Kambe mina ndzi te: “Xana munhu wo fana na mina a nga baleka? Xana i mani munhu la fanaka na mina la nga nghenaka etempeleni kutani a hanya? A ndzi nge ngheni!”
12  Xisweswo ndzi swi kambisisile, kutani a ku nga ri Xikwembu lexi n’wi rhumeke, kambe a a vule vuprofeta lebyi byi kanetanaka na mina, hikwalaho ka leswi Tobiya na Sanibalati va n’wi tholeke.
13  Hikuva u tholeriwe sweswo leswaku ndzi chava, ndzi endla hi ndlela yoleyo, kunene ndzi ta dyoha, kunene ndhuma yo biha yi ta va eka vona leswaku va ndzi rhukana.
14  Oho Xikwembu xanga, tsundzuka Tobiya na Sanibalati, hi ku landza swiendlo leswi swa un’wana ni un’wana, na Nowadiya lowa muprofeta wa xisati ni vaprofeta hinkwavo lava a va ya emahlweni va ringeta ku ndzi chavisa.
15  Hi ku famba ka nkarhi rirhangu ri hela hi siku ra vu-25 ra Elulu, hi masiku ya 52.
16  Hi ku hatlisa loko valala va hina hinkwavo va swi twa, ni matiko hinkwawo lawa ma hi rhendzeleke ma swi vona, xikan’we-kan’we ma wela ehansi hi mahlo ya wona, hiloko ma swi tiva leswaku ntirho lowu a hi wu endla a wu huma eka Xikwembu xa hina.
17  Nakambe emasikwini wolawo vanhu va xiyimo xa le henhla va Yuda a va tsala mapapila yo tala lawa a ma ya eka Tobiya ni ya Tobiya lawa a ma fika eka vona.
18  Phela vo tala eYuda a va n’wi hlambanyerile, hikuva a a ri mukon’wana wa Xekaniya n’wana wa Arha; Yehohanani n’wana wakwe yena u teke n’wana wa Mexulama n’wana wa Berakiya.
19  Nakambe, a va tshamela ku ndzi byela swilo leswinene ha yena. A va tshamela ku teka marito ya mina va ma yisa eka yena. Ku ni mapapila lawa Tobiya a ma rhumeleke leswaku a ndzi chavisa.
13  Esikwini rero a ku hlayiwa buku ya Muxe vanhu va yingisile; naswona ku kumiwe ku tsariwe leswaku Muamone ni Mumowabu a va fanelanga va nghena enhlengeletanweni ya Xikwembu xa ntiyiso hilaha ku nga riki na makumu,
2  hikuva a va va hlanganisanga vana va Israyele hi xinkwa ni mati, kambe va thole Balama leswaku a va rhuketela. Hambiswiritano, Xikwembu xa hina xi hundzule ndzhukano wu va nkateko.
3  Hi ku hatlisa loko va twa nawu, va sungula ku hambanisa mintlawa hinkwayo leyi hlanganeke, yi hambana na Israyele.
4  Emahlweni ka leswi, Eliyaxibi lowa muprista loyi a a langutela holo yo dyela eka yona ya yindlu ya Xikwembu xa hina a a ri xaka ra Tobiya;
5  a n’wi endlela holo leyikulu yo dyela eka yona, leyi eku sunguleni a va hambeta va veka eka yona gandzelo ra mavele, murhi wa risuna ni swingolongondzwana ni vukhume bya mavele, vhinyo leyintshwa ni mafurha, leswi a swi tamerisiwe Valevhi ni vayimbeleri ni varindzi va tinyangwa, ni munyikelo wa vaprista.
6  Enkarhini lowu hinkwawo a ndzi nga ri kona eYerusalema, hikuva elembeni ra vu-32 ra Atazekiseki hosi ya Babilona, ndzi fike ehosini, kutani endzhakunyana, ndzi kombela ku suka ehosini.
7  Kutani ndzi fike eYerusalema ndzi vona vubihi lebyi Eliyaxibi a byi endleke eka Tobiya hi ku n’wi endlela holo exivaveni xa yindlu ya Xikwembu xa ntiyiso.
8  Swi vonake swi bihe ngopfu eka mina. Kutani ndzi lahlela nhundzu hinkwayo ya yindlu ya Tobiya ehandle ka holo yo dyela eka yona.
9  Endzhaku ka sweswo ndzi vule rito kutani va basisa tiholo to dyela eka tona; ndzi veka swingolongondzwana swa yindlu ya Xikwembu xa ntiyiso kwalaho, swin’we ni gandzelo ra mavele ni murhi wa risuna.
10  Ndzi kume leswaku Valevhi a va nyikiwanga swiphemu swa vona, lerova Valevhi ni vayimbeleri lava a va endla ntirho a va famba, ha un’we a ya ensin’wini yakwe.
11  Ndzi sungule ku sola vafumi lava nga khomela, ndzi ku: “Hikwalaho ka yini yindlu ya Xikwembu xa ntiyiso yi honisiwile?” Hiloko ndzi va hlengeleta ndzi va yimisa endhawini ya vona yo yima eka yona.
12  Kutani loko ku ri Yuda hinkwaro, ri tise vukhume bya mavele ni bya vhinyo leyintshwa ni bya mafurha evuhlayiselweni.
13  Hiloko ndzi veka Xelemiya lowa muprista na Sadoki lowa mukopi na Pedaya wa Valevhi leswaku va langutela vuhlayiselo; a ku lawula Hanani n’wana wa Zakuru, n’wana wa Mataniya, hikuva a va langutiwa va tshembekile; a swi averiwa vamakwavo swi suka emavokweni ya vona.
14  Oho Xikwembu xanga, ndzi tsundzuke malunghana ni leswi, naswona u nga swi herisi swiendlo swa mina swa musa wa rirhandzu leswi ndzi swi endleke leswi khumbaka yindlu ya Xikwembu xanga ni ku rindziwa ka yona.
15  Emasikwini wolawo ndzi vone vanhu eYuda lava pyanyaka swikamelo swa madiriva hi savata, va tisa tinhulu ta mavele va ti rhwexe timbhongolo, ni vhinyo, madiriva ni makuwa ni ndzhwalo wa muxaka wun’wana ni wun’wana, va swi tisa eYerusalema hi siku ra savata; ndzi sungula ku nyikela vumbhoni lebyi kanetanaka na vona esikwini leri a va xavisa swakudya ha rona.
16  Lava a va huma eTiri a va tshama emutini, va tisa tinhlampfi ni bindzu ra mixaka hinkwayo, va xavisa hi savata, va xavisela vana va Yuda ni le Yerusalema.
17  Kutani ndzi sungula ku sola vanhu va xiyimo xa le henhla va Yuda, ndzi ku eka vona: “I yini swilo leswi swo biha leswi mi swi endlaka, mi nyamisaka siku ra savata ha swona?
18  Xana a hi yona ndlela leyi vatata wa n’wina va endleke ha yona, lerova Xikwembu xa hina xi tisa makhombo lawa hinkwawo ehenhla ka muti lowu? Kambe, mi engetela ku hlundzuka lokukulu eIsrayele hi ku nyamisa savata.”
19  Hi ku hatlisa loko ri sungula ku mphumela etinyangweni ta Yerusalema savata yi nga si fika, xikan’we-kan’we ndzi vula rito kutani tinyangwa ti pfariwa. Ndzi vula leswaku va nga ti pfuli kukondza ku va endzhaku ka savata; ndzi veka vatirhi va mina van’wana etinyangweni, leswaku ku nga ngheni ndzhwalo hi siku ra savata.
20  Hiloko vabindzuri ni vaxavisi ni lava va bindzulaka hi tindlela ta muxaka wun’wana ni wun’wana va etlela ehandle ka Yerusalema kan’we na kambirhi.
21  Kutani ndzi nyikela vumbhoni lebyi kanetanaka na vona, ndzi ku eka vona: “Hikwalaho ka yini mi etlela ekusuhi ni rirhangu? Loko mo tlhela mi swi endla, ndzi ta veka voko ehenhla ka n’wina.” Ku sukela esikwini rero a va ha tlhelanga va ta hi savata.
22  Ndzi ya emahlweni ndzi byela Valevhi leswaku va fanele va titengisa nkarhi hinkwawo, va rindza tinyangwa leswaku va hlawulekisa siku ra savata. Oho Xikwembu xanga, ni leswi swi tsundzuke eka mina, naswona vana ni nsovo eka mina hikwalaho ka ku tala ka musa wa wena wa rirhandzu.
23  Nakambe, esikwini rero ndzi vone Vayuda lava a va tshama ni vavasati va Vaaxidodo, Vaamone ni Vamowabu.
24  Loko ku ri vana va vona, hafu ya vona a va vulavula Xiaxidodo, a a nga ri kona eka vona la tivaka ku vulavula Xiyuda, kambe a va vulavula ririmi ra vanhu van’wana.
25  Ndzi sungule ku va sola, ndzi tisa ndzhukano eka vona, ndzi ba van’wana va vona ni ku tsuvula misisi ya vona, ndzi va hlambanyisa hi Xikwembu: “Mi nga tshuki mi nyiketa vana va n’wina va vanhwanyana eka vana va vona va majaha, naswona mi nga tshuki mi amukela vana va vona va vanhwanyana va va va vana va n’wina kumbe va n’wina.
26  Xana Solomoni hosi ya Israyele a nga dyohanga hikwalaho ka leswi? Exikarhi ka matiko yo tala a ku vanga ni hosi leyi fanaka na yena; a a rhandza Xikwembu xakwe, lerova Xikwembu xi n’wi veke a va hosi ya tiko hinkwaro ra Israyele. Vasati vambe va n’wi dyohisile.
27  Xana a hi nchumu lowu hi wu tweke leswaku n’wina mi endle vubihi lebyi lebyikulu swonghasi hi ku endla hi ku pfumala ku tshembeka eka Xikwembu xa hina hi ku tshamisa vasati vambe?”
28  Kutani un’wana wa vana va Yoyada n’wana wa Eliyaxibi muprista lonkulu a a ri mukon’wana wa Sanibalati lowa Muhoroni. Hiloko ndzi n’wi hlongola eka mina.
29  Oho Xikwembu xanga, va tsundzuke hikwalaho ka ku nyamisiwa ka ntwanano wa vuprista ni wa Valevhi.
30  Hiloko ndzi va tengisa eka hinkwaswo leswi nga swimbe, kutani ndzi nyika vaprista ni Valevhi mintirho, ha un’we ntirho wakwe,
31  hambi ku ri nyandza ya tihunyi hi minkarhi leyi vekiweke ni swirhangana swa mihandzu leyi wupfeke. Oho Xikwembu xanga, ndzi tsundzuke, hi vunene.
5  Hambiswiritano, ku va ni nkosi lowukulu wa vanhu ni vasati va vona hikwalaho ka vamakwavo va Vayuda.
2  A ku ri ni lava a va ku: “Vana va hina va majaha ni va vanhwanyana ha va nyiketa va va xitiyisekiso leswaku hi kuma mavele hi dya, hi ya emahlweni hi hanya.”
3  Naswona a ku ri ni lava a va ku: “Masimu ya hina ni masimu ya hina ya vhinya ni tindlu ta hina ha swi nyiketa swi va xitiyisekiso leswaku hi kuma mavele hi nkarhi wa ku kayivela ka swakudya.”
4  Naswona a ku ri ni lava a va ku: “Hina hi lombe mali leswaku yi va ndzuvo wa hosi emasin’wini ya hina ni le masin’wini ya hina ya vhinya.
5  Sweswi nyama ya hina yi fana ni nyama ya vamakwerhu; vana va hina va fana ni vana va vona, kambe sweswi hi endla vana va hina va majaha ni va vanhwanyana va va mahlonga, ku ni vana va hina van’wana va vanhwanyana lava ana va nga mahlonga; naswona a hi na matimba emavokweni ya hina loko masimu ya hina ni masimu ya hina ya vhinya ma ri ya van’wana.”
6  Hiloko ndzi hlundzuka ngopfu loko ndzi twa xirilo xa vona ni marito lawa.
7  Kutani mbilu ya mina yi sungula ku ehleketa, ndzi vona va ri ni xihoxo vanhu va xiyimo xa le henhla ni vafumi lava nga khomela, ndzi ku eka vona: “Mi sindzisa ku bindzula, un’wana ni un’wana eka makwavo.” Tlhandlakambirhi, ndzi va hlelela nhlengeletano leyikulu.
8  Kutani ndzi ku eka vona: “Hina hi kutsule vamakwerhu va Vayuda lava a va xavisiwe eka va matiko, hi endle hinkwaswo leswi a swi ri ematimbeni ya hina; hi nkarhi lowu fanaka, xana n’wina mi nga xavisa vamakwenu, xana va fanele va xaviseriwa hina?” Hiloko va miyela, a va kumanga rito.
9  Kutani ndzi ya emahlweni ndzi ku: “Nchumu lowu mi wu endlaka a hi wunene, mi ta va mi nga chavi Xikwembu loko mi famba hikwalaho ka ndzhukano wa matiko, valala va hina?
10  Na mina, vamakwerhu ni vatirhi va mina va lombisa mali ni mavele hi ntswalo exikarhi ka vona. Ndzi kombela leswaku hi tshika ku lombisa hi ntswalo.
11  Esikwini leri ndzi kombela mi va tlherisela masimu ya vona, masimu ya vona ya vhinya, mitlhwari ya vona ni tindlu ta vona, ni xiphemu xa dzana xa mali ni mavele, vhinyo leyintshwa ni mafurha, leswi mi swi tekaka hi ku sindzisa swi ri mbuyelo lowu humaka eka vona.”
12  Hiloko va ku: “Hi ta swi tlherisela, naswona a hi nge kombeli nchumu eka vona. Hi ta endla hi ku pakanisa hilaha mi vulaka hakona.” Kutani ndzi vitana vaprista ndzi va hlambanyisa leswaku va endla hi ku landza rito leri.
13  Ndzi tlhele ndzi dzudza nguvu ya mina leyi nga exifuveni ndzi ku: “Onge Xikwembu xa ntiyiso xi nga n’wi dzudza hi ndlela leyi a huma endlwini ya xona ni le ndhawini ya xona leyi kumiweke, un’wana ni un’wana la nga ri hetisisiki rito leri; hi mukhuva lowu a a dzudziwe a sala a nga ri na nchumu.” Hiloko nhlengeletano hinkwayo yi ku: “Amen!” Kutani va sungula ku dzunisa Yehovha. Vanhu va endla hi ku landza rito leri.
14  Nchumu wun’wana: Ku sukela esikwini leri a ndzi leriseke leswaku ndzi va ndhuna-nkulu etikweni ra Yuda, ku sukela elembeni ra vu-20 ku ya elembeni ra vu-32 ra Atazekiseki lowa hosi, malembe ya 12, mina ni vamakwerhu a hi xi dyanga xinkwa xa ndhuna-nkulu.
15  Loko ku ri tindhuna-nkulu to sungula leti veke kona mina ndzi nga si va kona, ti tikisele vanhu, ti hambete ti teka silivhere ya tixikele ta 40 ya xinkwa ni vhinyo. Ni vatirhi va tona va tshikilele vanhu. Loko ku ri mina, a ndzi endlanga hi ndlela yoleyo hikwalaho ka ku chava Xikwembu.
16  Ku tlula kwalaho, ndzi nghenise xandla entirhweni wa rirhangu leri, naswona a hi tekanga nsimu; vatirhi va mina hinkwavo va hlengeletane kwalaho leswaku va tirha.
17  Kutani Vayuda ni vafumi lava nga khomela, vavanuna lava ringanaka 150, lava a va ta eka hina va huma eka matiko lawa ma hi rhendzeleke, a va ri etafuleni ra mina.
18  Loko ku ri leswi a swi lunghiseleriwa siku ni siku, nkunzi yin’we, tinyimpfu ta tsevu leti hlawuriweke, ni tinyenyana a swi lunghiseleriwa mina, kan’we emasikwini hinkwawo ya khume, vhinyo yo tala ya mixaka hinkwayo. Naswona a ndzi xi koxanga xinkwa xa ndhuna-nkulu hikuva ntirho lowu a wu ri ehenhla ka vanhu lava a wu tika.
19  Oho Xikwembu xanga, ndzi tsundzuke hi vunene, hinkwaswo leswi ndzi swi endleleke vanhu lava.
1  Marito ya Nehemiya n’wana wa Hakaliya: Kutani hi n’hweti ya Kislevhe, elembeni ra vu-20, mina a ndzi ri ekhokholweni ra Xuxani.
2  Kutani Hanane, un’wana wa vamakwerhu, a nghena, yena ni vavanuna van’wana lava va humaka eYuda, hiloko ndzi va vutisa malunghana ni Vayuda, lava va balekeke, lava va nga yisiwangiki evukhumbini, na hi Yerusalema.
3  Hiloko va ku eka mina: “Lava va seleke, lava va nga yisiwangiki evukhumbini, emugangeni lowu nga ehansi ka vulawuri bya hosi, va le xiyin’weni xo biha ngopfu ni le ndzhukanweni; naswona rirhangu ra Yerusalema ri mbundzumuxiwile, ni tinyangwa ta rona ti hisiwe hi ndzilo.”
4  Hi ku hatlisa loko ndzi twa marito lawa, ndzi tshama ehansi ndzi sungula ku rila, ndzi rila masiku yo tala, a ndzi ya emahlweni ndzi titsona swakudya ni ku khongela emahlweni ka Xikwembu xa matilo.
5  Kutani ndzi ya emahlweni ndzi ku: “Oho, Yehovha Xikwembu xa matilo, Xikwembu lexikulu ni lexi chavisekaka, lexi hlayisaka ntwanano ni musa wa rirhandzu eka lava va xi rhandzaka ni ku hlayisa swileriso swa xona,
6  ndzi kombela u rhiya ndleve naswona u pfula mahlo, leswaku u yingisa xikhongelo xa nandza wa wena, lexi ndzi xi vulaka emahlweni ka wena namuntlha, vusiku ni nhlikanhi, malunghana ni vana va Israyele malandza ya wena, ndzi ri karhi ndzi tiphofula malunghana ni swidyoho swa vana va Israyele leswi hi ku dyoheleke ha swona. Hi dyohile, mina ni yindlu ya tatana.
7  Handle ko kanakana hi tikhome hi ndlela leyi onhakeke eka wena naswona a hi swi hlayisanga swileriso ni milawu ni swiboho swa vuavanyisi leswi u swi leriseke nandza wa wena Muxe.
8  “Ndzi kombela u tsundzuka rito leri u ri leriseke nandza wa wena Muxe, u ku, ‘Loko n’wina mo ka mi nga tshembeki, mina ndzi ta mi hangalasela exikarhi ka vanhu.
9  Loko mi ta va mi tlhelele eka mina naswona mi hlayise swileriso swa mina mi tlhela mi swi endla, hambiloko vanhu va n’wina lava va hangalakeke va nga va emakumu ka matilo, kunene ndzi ta va hlengeleta ndzi va tisa endhawini leyi ndzi yi hlawuleke leyi ndzi lavaka leswaku vito ra mina ri tshama eka yona.’
10  Vona i malandza ya wena ni vanhu va wena, lava u va kutsuleke hi matimba ya wena lamakulu ni hi voko ra wena ra matimba.
11  Oho Yehovha, ndzi kombela u rhiya ndleve u yingisa xikhongelo xa nandza wa wena ni xikhongelo xa malandza ya wena lawa ma tsakisiwaka hi ku chava vito ra wena; ndzi kombela u endla leswaku nandza wa wena swi n’wi fambela kahle namuntlha, naswona u endla leswaku munhu loyi a n’wi twela vusiwana.” Kutani mina a ndzi ri mucheri wa vhinyo eka hosi.
2  Kutani hi n’hweti ya Nisani, elembeni ra vu-20 ra Atazekiseki lowa hosi, a ku ri ni vhinyo emahlweni ka yena, hiloko mina, hi ntolovelo ndzi teka vhinyo ndzi yi nyika hosi. Kambe a ndzi nga si tshama ndzi tsana emahlweni ka yona.
2  Hiloko hosi yi ku eka mina: “Ha yini xikandza xa wena xi tsanile kasi a wu vabyi? Leswi i ku tsana ka mbilu.” Kutani ndzi chava ngopfu.
3  Hiloko ndzi ku eka hosi: “Hosi a yi hanye hilaha ku nga riki na makumu! Ha yini xikandza xa mina xi nga fanelangiki xi tsana loko muti, yindlu ya swilahlo swa vatatana, wu onhiwile naswona tinyangwa ta wona ti dyiwe hi ndzilo?”
4  Hiloko hosi yi ku eka mina: “Xana i yini lexi u lavaka ku xi sirhelela?” Xikan’we-kan’we ndzi khongela Xikwembu xa matilo.
5  Endzhaku ka sweswo ndzi byela hosi ndzi ku: “Loko swi vonaka swi ri swinene eka hosi, naswona loko nandza wa wena a vonaka a ri lonene emahlweni ka wena, ndzi rhumele eYuda, emutini wa swilahlo swa vatatana, leswaku ndzi wu pfuxa.”
6  Hiloko hosi yi ku eka mina, nsati wa yona a a tshame etlhelo ka yona: “Xana riendzo ra wena ri ta teka nkarhi wo tanihi kwihi naswona u ta vuya rini?” Kutani swi vonaka swi ri swinene emahlweni ka hosi leswaku yi ndzi rhuma, loko ndzi yi nyika nkarhi lowu vekiweke.
7  Kutani ndzi ya emahlweni ndzi byela hosi ndzi ku: “Loko swi vonaka swi ri swinene emahlweni ka hosi, a ndzi nyikiwe mapapila lama yaka eka tindhuna-nkulu leti nga entsungeni wa Nambu, leswaku ti ndzi pfumelela ndzi tsemakanya kukondza ndzi fika eYuda;
8  ni papila leri yaka eka Asafa muhlayisi wa ntanga lowu nga wa hosi, leswaku a ndzi nyika mirhi ndzi aka tinyangwa ta Khokholo ra yindlu hi timhandzi, ni rirhangu ra muti ni yindlu leyi ndzi nga ta nghena eka yona.” Kutani hosi yi ndzi nyika wona, hi voko ra vunene ra Xikwembu xanga ehenhla ka mina.
9  Hiloko ndzi hetelela ndzi fike eka tindhuna-nkulu entsungeni wa Nambu, ndzi ti nyika mapapila ya hosi. Ku tlula kwalaho, hosi yi ndzi rhuma ndzi ri ni varhangeri va vandla ra nyimpi ni ra vagadi va tihanci.
10  Loko Sanibalati lowa Muhoroni na Tobiya lowa nandza, lowa Muamone, a swi twa, swi vonake swi bihe ngopfu eka vona leswaku munhu loyi u tele ku ta kumela vana va Israyele leswinene.
11  Hi ku famba ka nkarhi ndzi fika eYerusalema, ndzi tshama kona masiku manharhu.
12  Hiloko ndzi pfuka nivusiku, mina ndzi ri ni vavanuna va nga ri vangani, naswona a ndzi byelanga munhu leswi Xikwembu xanga xi swi ngheniseke embilwini ya mina leswaku ndzi swi endlela Yerusalema, naswona a ndzi nga ri na xifuwo loko ku nga ri xifuwo lexi a ndzi xi gadile.
13  Hiloko ndzi huma hi Nyangwa ya Nkova nivusiku ni le mahlweni ka Nseledyana wa Nyoka Leyikulu ni le Nyangweni ya Tinhulu ta Nkuma, nkarhi hinkwawo a ndzi kambela marhangu ya Yerusalema, ndlela leyi ma mbundzumuxiweke ha yona ni tinyangwa ta wona ti dyiwe hi ndzilo.
14  Kutani ndzi hundza ndzi ya eNyangweni ya Xihlovo ni le Xidziveni xa Hosi, naswona a ku nga ri na ndhawu yo hundza ya xifuwo lexi ndzi xi gadeke.
15  Kambe ndzi ya emahlweni ndzi tlhandluka enkoveni nivusiku, ndzi hambeta ndzi kambela rirhangu; endzhaku ka sweswo ndzi vuya ivi ndzi nghena hi Nyangwa ya Nkova, kutani ndzi tlhelela endzhaku.
16  Vafumi lava nga khomela a va nga ku tivi lomu ndzi yeke kona ni leswi a ndzi endla swona; Vayuda ni vaprista ni vanhu va xiyimo xa le henhla ni vafumi lava nga khomela ni hinkwavo lava endlaka ntirho a ndzi va byelanga nchumu.
17  Eku heteleleni ndzi va byele ndzi ku: “Mi xi vona kahle xiyimo xo biha lexi hi nga eka xona, ndlela leyi Yerusalema wu onhiweke ha yona ni tinyangwa ta wona ti hisiwe hi ndzilo. Tanani, a hi pfuxeni rirhangu ra Yerusalema, leswaku hi nga ha hambeti hi va ndzhukano.”
18  Kutani ndzi hambeta ndzi va byela hi voko ra Xikwembu xanga, ndlela leyi a swi ri swinene ha yona ni marito lawa hosi yi ndzi byeleke wona. Hiloko va ku: “A hi sukeni hi yima, hi fanele hi aka.” Kutani va tiyisa mavoko ya vona leswaku va endla ntirho lowunene.
19  Sanibalati lowa Muhoroni na Tobiya lowa nandza, lowa Muamone, na Gexemi lowa Muarabiya, va swi twa, va sungula ku hi hlekula ni ku hi langutela ehansi, va ku: “Xana mi endla yini? Xana mi xandzukela hosi?”
20  Kambe, ndzi va angula ndzi ku: “Xikwembu xa matilo hi xona lexi xi nga ta endla leswaku hi humelela, kutani hina malandza ya xona hi fanele hi aka; kambe n’wina a mi na xiavelo, hambi ku ri mfanelo kumbe ku tsundzukiwa eYerusalema.”
3  Kutani Eliyaxibi muprista lonkulu ni vamakwavo, lava va nga vaprista, va suka va yima va aka Nyangwa ya Tinyimpfu. Vona va yi hlawulekisa, va yimisa tinyangwa ta yona; va yi hlawulekise ku ya fika eXihondzweni xa Miya, ku ya fika eXihondzweni xa Hananele.
2  Vavanuna va Yeriko va ake etlhelo ka vona. Zakuru n’wana wa Imri a aka etlhelo ka vona.
3  Vana va Hasena va ake Nyangwa ya Tinhlampfi; va yi aka hi timhandzi kutani va yimisa tinyangwa ta yona, tingole ta yona ni swigogo swa yona.
4  Meremoto n’wana wa Yuriya, n’wana wa Hakozi, u endle ntirho wa ku lunghisa etlhelo ka vona, kutani etlhelo ka vona Mexulama n’wana wa Berakiya, n’wana wa Mexezabele, u endle ntirho wa ku lunghisa; Sadoki n’wana wa Bana u endle ntirho wa ku lunghisa etlhelo ka vona.
5  Kutani vanhu va le Tekowa va endle ntirho wa ku lunghisa etlhelo ka vona; kambe lavakulu va vona a va ti tisanga tinhamu ta vona leswaku ti tirhela vini va vona.
6  Kambe Nyangwa ya Muti wa Khale yi lunghisiwe hi Yoyada n’wana wa Pasiya na Mexulama n’wana wa Besodeya; va yi lunghise hi timhandzi kutani va yimisa tinyangwa ta yona ni tingole ta yona ni swigogo swa yona.
7  Melatiya lowa le Gibiyoni na Yadoni lowa Mumeronoti va endle ntirho wo lunghisa etlhelo ka vona, vavanuna va le Gibiyoni na Mizpa, lava va nga va xiluvelo xa ndhuna-nkulu leyi tshamaka entsungeni wa Nambu.
8  Uziyele n’wana wa Haraya, mufuri wa nsuku, u endle ntirho wa ku lunghisa etlhelo ka yena; Hananiya xirho xa lava va pfanganisaka mafurha u endle ntirho wa ku lunghisa etlhelo ka yena; kutani va yimisa ribye ra xiphepherhele eYerusalema ku ya fika eRirhangwini ro Anama.
9  Refaya n’wana wa Huru, hosana ya xiphemu xa muganga wa Yerusalema, u endle ntirho wa ku lunghisa.
10  Yedaya n’wana wa Harumafa, u endle ntirho wa ku lunghisa emahlweni ka yindlu yakwe; Hatuxi n’wana wa Haxabiniya u endle ntirho wa ku lunghisa etlhelo ka yena.
11  Ntirho wun’wana lowukulu hi lowu wu endliweke hi Malikiya n’wana wa Harimi na Haxubu n’wana wa Pahata-mowabu, ni Xihondzo xa Switiko swo Bakela eka swona.
12  Xalumu n’wana wa Halohexe, hosana ya xiphemu xa muganga wa Yerusalema, u endle ntirho wa ku lunghisa etlhelo ka yena, yena ni vana vakwe va vanhwanyana.
13  Hanunu ni vaaki va Zanowa va lunghise Nyangwa ya Nkova; hi vona va yi akeke kutani va yimisa tinyangwa ta yona, tingole ta yona ni swigogo swa yona, ku ringana swisungunu swa 1 000 erirhangwini ku ya fika eNyangweni ya Tinhulu ta Nkuma.
14  Nyangwa ya Tinhulu ta Nkuma yi lunghisiwe hi Malikiya n’wana wa Rekabi, hosana ya muganga wa Beta-hakarimi; yena u yi lunghisile a tlhela a yimisa tinyangwa ta yona, tingole ta yona ni swigogo swa yona.
15  Nyangwa ya Xihlovo yi lunghisiwe hi Xaluni n’wana wa Kolihoze, hosana ya muganga wa Mizpa; yena u yi akile a tlhela a yi fulela, a yimisa tinyangwa ta yona, tingole ta yona ni swigogo swa yona, ni rirhangu ra Xidziva xa Musele ku ya fika eNtangeni wa Hosi ni le Xikhandziyiweni lexi rhelelaka eMutini wa Davhida.
16  Endzhaku ka yena Nehemiya n’wana wa Azibuku, hosana ya xiphemu xa muganga wa Beta-suru, u endle ntirho wa ku lunghisa ku ya fika emahlweni ka Swilahlo swa Davhida ni le xidziveni lexi endliweke ku ya fika eNdlwini ya Lava Matimba.
17  Endzhaku ka yena Valevhi va endle ntirho wa ku lunghisa, Rehumi n’wana wa Bani; Haxabiya, hosana ya xiphemu xa muganga wa Keyila, u endle ntirho wa ku lunghisa emugangeni etlhelo ka yena.
18  Endzhaku ka yena vamakwavo va endle ntirho wa ku lunghisa, Bavhayi n’wana wa Henadada, hosana ya xiphemu xa muganga wa Keyila.
19  Kutani Ezere n’wana wa Yexuwa, hosana ya Mizpa, a lunghisa etlhelo ka yena xiphemu lexi pimiweke emahlweni ka ku tlhandlukela eVuhlayiselweni bya Swihlomo swa Rirhangu ro Tshega Muako.
20  Endzhaku kakwe Baruku n’wana wa Zabayi a tirha hi ku chivirika lokukulu, a lunghisa xiphemu xin’wana lexi pimiweke, ku suka eRirhangwini ro Tshega Muako ku ya fika enyangweni ya yindlu ya Eliyaxibi muprista lonkulu.
21  Endzhaku ka yena, Meremoto n’wana wa Yuriya, n’wana wa Hakozi, a lunghisa xiphemu xin’wana lexi pimiweke, ku suka enyangweni ya yindlu ya Eliyaxibi ku ya fika emakumu ka yindlu ya Eliyaxibi.
22  Endzhaku kakwe vaprista, vavanuna va Muganga wa Yordani, va endle ntirho wa ku lunghisa.
23  Endzhaku ka vona Benjamini na Haxubu va endle ntirho wa ku lunghisa emahlweni ka yindlu ya vona. Endzhaku ka vona Azariya n’wana wa Maseya, n’wana wa Ananaya u endle ntirho wa ku lunghisa ekusuhi ni yindlu yakwe.
24  Endzhaku ka yena, Binuyi n’wana wa Henadada u lunghise xiphemu xin’wana lexi pimiweke, ku suka endlwini ya Azariya ku ya fika eRirhangwini ro Tshega Muako ni ku ya fika eyinhleni.
25  [Endzhaku ka yena,] Palala n’wana wa Uzayi u [endle ntirho wa ku lunghisa] emahlweni ka Rirhangu ro Tshega Muako ni xihondzo lexi hlohlomukaka eNdlwini ya Hosi ya le henhla leyi yi nga ya Xivava xa Murindzi. Endzhaku ka yena a ku ri na Pedaya n’wana wa Paroxi.
26  Kutani Vanethinimi a va tshama eOfeli; va endle ntirho wa ku lunghisa ku ya fika emahlweni ka Nyangwa ya Mati evuxeni ni xihondzo lexi hlohlomukeke.
27  Endzhaku ka vona, vanhu va le Tekowa va lunghisa xiphemu xin’wana lexi pimiweke, ku suka emahlweni ka xihondzo lexikulu lexi hlohlomukeke ku ya fika erirhangwini ra Ofeli.
28  Vaprista va endle ntirho wo lunghisa ehenhla ka Nyangwa ya Tihanci, un’wana ni un’wana emahlweni ka yindlu yakwe.
29  Endzhaku ka vona Sadoki n’wana wa Imere u endle ntirho wa ku lunghisa emahlweni ka yindlu yakwe. Naswona endzhaku ka yena Xemaya n’wana wa Xekaniya, muhlayisi wa Nyangwa ya le Vuxeni, u endle ntirho wa ku lunghisa.
30  Endzhaku ka yena Hananiya n’wana wa Xelemiya na Hanunu, n’wana wa vutsevu wa Salafa va lunghise xiphemu xin’wana lexi pimiweke. Endzhaku ka yena Mexulama n’wana wa Berakiya u endle ntirho wa ku lunghisa emahlweni ka holo ya yena n’wini.
31  Endzhaku ka yena Malikiya, xirho xa lava va fulaka nsuku, u endle ntirho wa ku lunghisa yindlu ku ya fika endlwini ya Vanethinimi ni vaxavisi, emahlweni ka Nyangwa yo Kambela ku ya fika ekamareni ra le henhla ka lwangu ra yinhla.
32  Vafuri va nsuku ni vaxavisi va endle ntirho wa ku lunghisa exikarhi ka kamara ra le henhla ka lwangu ra le yinhleni ni Nyangwa ya Tinyimpfu.
12  Lava a ku ri vaprista ni Valevhi lava va tlhandlukeke na Zerubabele n’wana wa Salatiyele na Yexuwa: Seraya, Yeremiya, Ezra,
2  Amariya, Maluka, Hatuxi,
3  Xekaniya, Rehumi, Meremoto,
4  Ido, Ginetoyi, Abiya,
5  Miyamini, Maadiya, Biliga,
6  Xemaya, Yowaribi, Yedaya,
7  Sallu, Amoko, Hilkiya, Yedaya. Lava a ku ri varhangeri va vaprista ni vamakwavo esikwini ra Yexuwa.
8  Valevhi a ku ri Yexuwa, Binuyi, Kadimiyele, Xerebiya, Yuda, Mataniya, lava a va nkhensa, yena ni vamakwavo.
9  Bakibukiya na Uni vamakwavo a va ri etlhelo ka vona emintirhweni ya ku rindza.
10  Yexuwa a va tata wa Yowakimi, Yowakimi a va tata wa Eliyaxibi, Eliyaxibi yena a va wa Yoyada.
11  Kutani Yoyada a va tata wa Yonathani, Yonathani yena a va tata wa Yaduwa.
12  Emasikwini ya Yowakimi a ku ri ni vaprista, varhangeri va tindlu ta vatatana: eka Seraya, Meraya; eka Yeremiya, Hananiya;
13  eka Ezra, Mexulama; eka Amariya, Yehohanani;
14  eka Maluki, Yonathani; eka Xebaniya, Yosefa;
15  eka Harimi, Adina; eka Merayoto, Helikayi;
16  eka Ido, Zakariya; eka Ginetoni, Mexulama;
17  eka Abiya, Zikiri; eka Miniyamini, ——; eka Mowadiya, Pilitayi;
18  eka Biliga, Xamuwa; eka Xemaya, Yonatani;
19  naswona eka Yowaribi, Matenayi; eka Yedaya, Uzi;
20  eka Salayi, Kalayi; eka Amoko, Ebere;
21  eka Hilkiya, Haxabiya; eka Yedaya, Nethanele.
22  Valevhi a va tsarisiwe va ri varhangeri va tindlu ta vatatana emasikwini ya Eliyaxibi, Yoyada, Yohanani, Yaduwa ni vaprista ku ta fikela evuhosini bya Dariyosi lowa Muperesiya.
23  Vana va Levhi a va tsarisiwe ebukwini ya timhaka ta minkarhi va ri varhangeri va tindlu ta vatatana ku ta fikela emasikwini ya Yohanani n’wana wa Eliyaxibi.
24  Varhangeri va Valevhi a ku ri Haxabiya, Xerebiya na Yexuwa n’wana wa Kadimiyele ni vamakwavo etlhelo ka vona leswaku va dzunisa ni ku nkhensa hi ku landza xileriso xa Davhida munhu wa Xikwembu xa ntiyiso, ntlawa wa varindzi wu fambisana ni ntlawa wa varindzi.
25  Mataniya na Bakibukiya, Obadiya, Mexulama, Talimoni na Akubu a ku ri varindzi lava a va rindza tinyangwa, ntlawa wa varindzi evuhlayiselweni bya tinyangwa.
26  Lava a va ri kona emasikwini ya Yowakimi n’wana wa Yexuwa, n’wana wa Yozadaki ni le masikwini ya Nehemiya lowa ndhuna-nkulu na Ezra lowa muprista, lowa mukopi.
27  Loko ku khanguriwa rirhangu ra Yerusalema va lave Valevhi, leswaku va huma etindhawini ta vona hinkwato, va ya eYerusalema va ya khangula ni ku tsaka hi ku nkhensa ni hi risimu, swiphambati swa switende ni tiharipa.
28  Vana va vayimbeleri va hlengeletana ku suka eMugangeni, ku suka etindhawini hinkwato leti rhendzeleke Yerusalema ni ku suka eswimitanini swa Vanetofa,
29  ni ku suka eBeta-giligala ni ku suka etikweni ra Geba na Azamavhete, hikuva a ku ri ni swimitana leswi vayimbeleri va tiakeleke swona ku rhendzela Yerusalema hinkwawo.
30  Kutani vaprista ni Valevhi va tibasisa ni ku basisa vanhu ni tinyangwa ni rirhangu.
31  Hiloko ndzi tisa tihosana ta Yuda ehenhla ka rirhangu. Ku tlula kwalaho, ndzi hlawula mintlawa yimbirhi leyikulu yo nkhensa ya vayimbeleri ni lava va longolokaka na vona, [wun’wana a wu famba] exineneni ehenhla ka rirhangu wu ya eNyangweni ya Tinhulu ta Nkuma.
32  Kutani Hoxaya ni xiphemu xa tihosana ta Yuda va sungula ku va sala endzhaku,
33  na Azariya, Ezra na Mexulama,
34  Yuda na Benjamini na Xemaya na Yeremiya;
35  ni vana va vaprista va ri ni timhalamhala, Zakariya n’wana wa Yonathani, n’wana wa Xemaya, n’wana wa Mataniya, n’wana wa Mikaya, n’wana wa Zakuru, n’wana wa Asafa,
36  ni vamakwavo Xemaya na Azarele, Milalayi, Gilalayi, Mayi, Nethanele na Yuda, Hanane, a ri ni swichayachayana swa risimu ra Davhida, munhu wa Xikwembu xa ntiyiso; na Ezra lowa mukopi emahlweni ka vona.
37  ENyangweni ya Xihlovo ku kongoma eka vona, va tlhandlukele eXikhandziyiweni xa Muti wa Davhida hi ntlhandluko wa rirhangu ehenhla ka Yindlu ya Davhida ku ya fika eNyangweni ya Mati evuxeni.
38  Ntlawa wun’wana wo nkhensa lowu yimbelelaka a wu famba emahlweni, kutani mina ndzi wu sale endzhaku, ni hafu ya vanhu, ehenhla ka rirhangu ku ya ehenhla ka Xihondzo xa Switiko swo Baka ni ku ya eRirhangwini ro Anama,
39  ni le henhla ka Nyangwa ya Efrayimi ni le Nyangweni ya Muti wa Khale ku ya fika eNyangweni ya Nhlampfi ni Xihondzo xa Hananele ni Xihondzo xa Miya ku ya eNyangweni ya Tinyimpfu; va ya yima eNyangweni ya Murindzi.
40  Eku heteleleni mintlawa leyi yimbirhi yo nkhensa leyi yimbelelaka yi yima endlwini ya Xikwembu xa ntiyiso, mina ndzi ri ni xiphemu xa vafumi lava nga khomela,
41  ni muprista Eliyakimi, Maseya, Miniyamini, Mikaya, Eliwenayi, Zakariya, Hananiya va ri ni timhalamhala,
42  na Maseya na Xemaya, Eliyazara, Uzi, Yehohanani, Malikiya, Elami na Ezere. Ni vayimbeleri va ri na Iziraha lowa mulanguteri, va hambeta va endla leswaku va twiwa.
43  Hi siku rero va endla switlhavelo leswikulu, va tsaka, hikuva Xikwembu xa ntiyiso xi endle leswaku va tsaka hi ku tsaka lokukulu. Vavasati ni vana, na vona va tsaka, lerova ku tsaka ka Yerusalema ku twiwa ekule.
44  Ku tlula kwalaho, hi siku rero ku vekiwa vavanuna etiholweni, va langutela laha ku hlayisiwaka kona swilo, minyikelo, swirhangana ni vukhume, leswaku va hlengeleta eka tona swilo leswi swi tshoveriweke emasin’wini ya miti, leswi a swi laveka hi ku ya hi nawu, swa vaprista ni Valevhi; hikuva ku tsaka ka Yuda a ku vangiwa hi vaprista ni Valevhi lava a va tirha.
45  Hiloko va sungula ku endla ntirho wa Xikwembu xa vona ni ntirho wa ku tengisa, ku katsa ni vayimbeleri ni varindzi va tinyangwa, hi ku landza xileriso xa Davhida na Solomoni n’wana wakwe.
46  Hikuva emasikwini ya Davhida na Asafa lama hundzeke, a ku ri ni varhangeri va vayimbeleri ni risimu ra ku dzunisa ni ra ku nkhensa Xikwembu.
47  Kutani tiko hinkwaro ra Israyele, emasikwini ya Zerubabele ni le masikwini ya Nehemiya a ri humesa swiphemu swa vayimbeleri ni varindzi va tinyangwa, hi ku landza xilaveko xa siku ni siku, naswona a ri va hlawulekisa eka Valevhi; Valevhi a va va hlawulekisa eka vana va Aroni.
