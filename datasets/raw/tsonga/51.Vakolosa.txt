4  N’wina vini, hambetani mi endla leswi nga swo lulama ni leswi nga swinene eka mahlonga ya n’wina, mi ri karhi mi tiva leswaku na n’wina mi ni N’wini etilweni.
2  Phikelelani exikhongelweni, mi tshama mi hiteka eka xona hi ku nkhensa,
3  hi nkarhi lowu fanaka mi hi khongelela na hina, leswaku Xikwembu xi hi pfulela nyangwa ya marito, leswaku hi vula xihundla xo kwetsima hi ta Kreste, lexi entiyisweni ndzi nga etimpecanini ta khotso hikwalaho ka xona;
4  leswaku ndzi xi kombisa hilaha ndzi fanelaka ku vulavula hakona.
5  Hambetani mi famba hi vutlhari eka lava nga ehandle, mi tixavela nkarhi lowunene.
6  Marito ya n’wina a ma ve ni nsovo nkarhi hinkwawo, ma lungiwe hi munyu, leswaku mi tiva ndlela leyi mi faneleke ku hlamula un’wana ni un’wana ha yona.
7  Timhaka ta mina hinkwato Tixiko, makwerhu la rhandzekaka ni mutirheli wo tshembeka ni hlonga-kulorhi eHosini, u ta mi tivisa tona.
8  Hi xikongomelo xa leswaku mi tiva swilo leswi yelanaka na hina ni leswaku a chavelela timbilu ta n’wina, ndzi n’wi rhuma eka n’wina
9  swin’we na Onesima, makwerhu la tshembekaka ni la rhandzekaka, loyi a humaka exikarhi ka n’wina. Hinkwaswo swilo leswi nga laha va ta mi tivisa swona.
10  Aristako khumbi-kulorhi wa mi rungula, na Marka makwavo wa Barnaba wa mi rungula, (malunghana na yena mi kume swileriso swo n’wi amukela loko a tshuka a tile eka n’wina,)
11  na Yesu loyi a vuriwaka Yusto, lava hi lava va yimbeke. Lava hi vona ntsena lava nga vatirhi-kulorhi emfun’weni wa Xikwembu, naswona vona lava va ve mpfuno lowu tiyisaka eka mina.
12  Epafrasi, loyi a humaka exikarhi ka n’wina, hlonga ra Kreste Yesu, wa mi rungula, nkarhi hinkwawo u tikarhatela n’wina eswikhongelweni swakwe, leswaku eku heteleleni mi yima mi hetiseka naswona mi va ni ku khorwiseka loku tiyeke hi ku rhandza ka Xikwembu hinkwako.
13  Kunene ndzi nyikela vumbhoni malunghana na yena leswaku u endla matshalatshala lamakulu hikwalaho ka n’wina ni hikwalaho ka lava nga eLawodikiya ni lava nga eHiyerapoli.
14  Luka n’anga leyi rhandzekaka wa mi rungula, na Demasi wa mi rungula.
15  Ndzi runguleleni vamakwerhu lava nga eLawodikiya na Nimfa ni vandlha leri nga endlwini yakwe.
16  Kutani loko papila leri ri hlayiwile exikarhi ka n’wina, endlani leswaku ri hlayiwa evandlheni ra Valawodikiya ni leswaku na n’wina mi hlaya leri humaka eLawodikiya.
17  Nakambe, byelani Arkipo mi ku: “Tshama u ri karhi u languta vutirheli lebyi u byi amukeleke eHosini, leswaku u byi hetisisa.”
18  Hi lawa marungula ya mina Pawulo, lama tsariweke hi voko ra mina. Tshamani mi ri karhi mi tsundzuka timpecana ta mina ta khotso. Musa lowu nga faneriwiki a wu ve na n’wina.
1  Mina Pawulo, muapostola wa Kreste Yesu hi ku rhandza ka Xikwembu, na Timotiya makwerhu,
2  eka vakwetsimi ni vamakwerhu vo tshembeka evun’weni na Kreste lava nga eKolosa: Onge mi nga va ni musa lowu nga faneriwiki ni ku rhula loku humaka eka Xikwembu Tata wa hina.
3  Hi nkhensa Xikwembu Tata wa Hosi ya hina Yesu Kreste minkarhi hinkwayo loko hi mi khongelela,
4  tanihi leswi hi tweke hi ta ripfumelo ra n’wina mayelana na Kreste Yesu ni rirhandzu leri mi rhandzaka vakwetsimi hinkwavo ha rona
5  hikwalaho ka ntshembo lowu mi vekeriweke wona ematilweni. Ntshembo lowu mi tweke ha wona emahlweni hi ku vuriwa ka ntiyiso wa mahungu wolawo lamanene
6  lama titiseke eka n’wina, tanihi leswi ma vekaka mihandzu naswona ma andzaka emisaveni hinkwayo hilaha ma endlaka hakona ni le xikarhi ka n’wina, ku sukela esikwini leri mi tweke ni ku wu tiva hi ku kongoma musa lowu nga faneriwiki wa Xikwembu hi ntiyiso.
7  Sweswo hi leswi mi swi dyondzeke eka Epafrasi hlonga-kulorhi leri rhandzekaka, leri nga mutirheli wo tshembeka wa Kreste ematshan’weni ya hina,
8  leri nakambe ri hi paluxeleke rirhandzu ra n’wina hi ndlela ya moya.
9  Hi yona mhaka leyi hina, ku sukela esikwini leri hi tweke ha rona, hi nga tshikangiki ku mi khongelela ni ku kombela leswaku mi tala vutivi lebyi kongomeke bya ku rhandza ka xona hi vutlhari hinkwabyo ni ku twisisa ka moya,
10  leswaku mi famba hi mukhuva lowu fanelaka eka Yehovha leswaku mi n’wi tsakisa hi ku helela mi ri karhi mi veka mihandzu entirhweni wun’wana ni wun’wana lowunene ni ku kula eku tiveni ka Xikwembu hi ku kongoma,
11  mi endliwa lava nga ni matimba hi matimba hinkwawo hi ku ya hi matimba yakwe lama vangamaka leswaku mi tiyisela hi ku helela ni ku va ni mbilu yo leha hi ntsako,
12  mi nkhensa Tatana loyi a mi endleke mi faneleka ku hlanganyela eka ndzhaka ya vakwetsimi eku vonakaleni.
13  U hi kutsule eka vulawuri bya munyama kutani a hi hundzisela emfun’weni wa N’wana wa yena loyi a n’wi rhandzaka,
14  loyi ha yena hi kumaka ku ntshunxiwa hi nkutsulo, ku rivaleriwa ka swidyoho swa hina.
15  I xifaniso xa Xikwembu lexi nga vonakiki, mativula ya ntumbuluko hinkwawo;
16  hikuva ha yena swilo hinkwaswo swi tumbuluxiwile ematilweni ni le henhla ka misava, swilo leswi vonakaka ni swilo leswi nga vonakiki, ku nga khathariseki leswaku i swiluvelo kumbe vuhosi kumbe tihulumendhe kumbe vulawuri. Swilo leswin’wana hinkwaswo swi tumbuluxiwe ha yena naswona swi tumbuluxeriwe yena.
17  Nakambe, u le mahlweni ka swilo swin’wana hinkwaswo naswona swilo swin’wana hinkwaswo swi endliwe swi va kona hikwalaho ka yena,
18  naswona i nhloko ya miri, vandlha. Yena i masungulo, mativula eka lava feke, leswaku a va lowo sungula eka swilo hinkwaswo;
19  hikuva Xikwembu xi vone swi ri swinene leswaku ku tala hinkwako ku tshama eka yena,
20  ni leswaku ha yena xi tlhela xi vuyelelanisa swilo swin’wana hinkwaswo hi ku endla ku rhula hi ngati leyi a yi halateke emhandzini ya nxaniso, ku nga khathariseki leswaku i swilo leswi nga ehenhla ka misava kumbe swilo leswi nga ematilweni.
21  Hakunene, n’wina lava khale a mi hambanisiwile naswona mi ri valala hikwalaho ka leswi mianakanyo ya n’wina a yi ri emintirhweni leyi hombolokeke,
22  sweswi xi tlhele xi vuyelelana na n’wina hi miri wa nyama wa yoloye hi rifu rakwe, leswaku xi mi vonakarisa mi ri lava kwetsimaka ni lava nga solekiki ni ku pfumala xihehlo xihi ni xihi emahlweni ka xona,
23  ina, ntsena loko mi tshama eripfumelweni, mi simekiwa emasungulweni ni ku tserhama naswona mi nga kendlusiwi eka ntshembo wa mahungu wolawo lamanene lawa mi ma tweke, lawa ma chumayeriweke eka ntumbuluko hinkwawo lowu nga ehansi ka tilo. Mina Pawulo ndzi ve mutirheli wa mahungu lawa lamanene.
24  Sweswi ndza tsaka eku xanisekeni ka mina hikwalaho ka n’wina, kutani mina, etlhelweni ra mina, ndza tatisa leswi pfumalekaka emahlomulweni ya Kreste enyameni ya mina hikwalaho ka miri wakwe, ku nga vandlha.
25  Ndzi ve mutirheli wa vandlha leri hi ku landza vulanguteri lebyi humaka eka Xikwembu lebyi ndzi nyikiweke byona leswaku ku ta vuyeriwa n’wina, mi ta chumayela rito ra Xikwembu hi ku hetiseka,
26  xihundla xo kwetsima lexi a xi fihliwile ku sukela eka mafambiselo ya swilo lama hundzeke ni ku sukela eka switukulwana leswi hundzeke. Kambe sweswi xi kombisiwe vakwetsimi va xona,
27  lava Xikwembu xi rhandzeke ku va tivisa leswi rifuwo ro vangama ra xihundla lexi xo kwetsima exikarhi ka matiko ri nga swona. I Kreste evun’weni na n’wina, ntshembo wa ku vangama ka yena.
28  Hi yena loyi hi n’wi twarisaka erivaleni, hi tsundzuxa munhu un’wana ni un’wana ni ku dyondzisa munhu un’wana ni un’wana evutlharini hinkwabyo, leswaku hi vonakarisa munhu un’wana ni un’wana a hetisekile evun’weni na Kreste.
29  Hikwalaho ka leswi ndzi tirha hi matimba hakunene, ndzi tikarhata hi ku landza matirhelo ya yena naswona matirhelo lawa ma tirha eka mina hi matimba.
2  Hikuva ndzi lava mi xiya leswaku i nyimpi leyikulu swinene leyi ndzi mi lwelaka yona ni lava nga eLawodikiya ni hinkwavo lava nga xi vonangiki xikandza xa mina hi nyama,
2  leswaku timbilu ta vona ti chaveleriwa, leswaku va hlanganisiwa swin’we hi vun’we erirhandzwini ni leswaku va fikelela rifuwo hinkwaro ra ku tiyiseka loku heleleke ka ku twisisa ka vona, malunghana ni ku fikelela vutivi lebyi kongomeke bya xihundla xo kwetsima xa Xikwembu, ku nga Kreste.
3  Leswi tumbetiweke hi vukheta eka yena i xuma hinkwaxo xa vutlhari ni xa vutivi.
4  Leswi ndzi swi vulela leswaku ku nga vi na munhu loyi a mi hambukisaka hi timhaka to wonga.
5  Hikuva hambileswi ndzi nga riki kona hi nyama, hambiswiritano ndzi na n’wina hi moya, ndzi tsaka ni ku vona nhleleko wa n’wina lowunene ni ku tiya ka ripfumelo ra n’wina eka Kreste.
6  Hikokwalaho, tanihi leswi mi amukeleke Kreste Yesu, Hosi, hambetani mi famba evun’weni na yena,
7  mi dzima timitsu ni ku akiwa eka yena ni ku tiyisiwa eripfumelweni, hilaha mi dyondzisiweke hakona, mi khapakhapa ripfumelo hi ku nkhensa.
8  Tivoneleni: swi nga ha endleka ku va ni un’wana loyi a nga ta mi phasa hi filosofi ni vuxisi bya hava hi ku ya hi ndhavuko wa vanhu, hi ku ya hi swilo swa masungulo swa misava, ku nga ri hi ku ya hi Kreste;
9  hikuva ku tala hinkwako ka mfanelo ya vukwembu ku tshama eka yena hi tlhelo ra miri.
10  Kutani mi ni ku tala hikwalaho ka yena, loyi a nga nhloko ya hulumendhe ni vulawuri hinkwabyo.
11  Hi ku va ni vuxaka na yena, na n’wina mi yimbisiwile hi ku yimba loku nga endliwangiki hi mavoko hi ku susiwa ka miri wa nyama, hi ku yimba loku nga ka Kreste,
12  hikuva mi lahliwe na yena eku khuvuriweni kakwe, naswona hi vuxaka na yena mi tlhele mi pfuxiwa swin’we hi ripfumelo ra n’wina eka matirhelo ya Xikwembu, lexi n’wi pfuxeke eka lava feke.
13  Ku tlula kwalaho, hambileswi a mi file eswivini swa n’wina ni le ka xiyimo xo pfumala ku yimba xa nyama ya n’wina, Xikwembu xi mi hanyisile swin’we na yena. Hi musa xi hi rivalele swivi swa hina hinkwaswo
14  kutani xi hlangula tsalwa leri tsariweke hi voko leri a ri lwisana na hina, leri a ri ri ni swileriso swa nawu ni leri a ri kanetana na hina; naswona xi ri suse endleleni hi ku ri belela emhandzini ya nxaniso.
15  Xi hluvule tihulumendhe ni vulawuri byi sala ntsena, xi byi kombisa erivaleni byi ri lebyi hluriweke, xi byi kongomisa enxaxamelweni wa ku hlula hi mhandzi ya nxaniso.
16  Hikokwalaho ku nga tshuki ku va ni munhu loyi a mi avanyisaka hi ku dya ni ku nwa kumbe emhakeni ya nkhuvo kumbe ku tlangela ku thwasa ka n’weti kumbe savata;
17  hikuva swilo sweswo i ndzhuti wa swilo leswi nga ta ta, kambe swa xiviri i Kreste.
18  Ku nga tshuki ku va ni munhu la mi sivelaka ku kuma hakelo loyi a tsakelaka vutitsongahati bya vuxisi ni muxaka wa ku gandzela wa tintsumi, “a yimela” swilo leswi a swi voneke, a tikukumuxa a nga ri na xivangelo lexi faneleke hi xivumbeko xa mianakanyo yakwe ya nyama,
19  kasi a nga khomi swi tiya eka nhloko, eka loyi miri hinkwawo, lowu seketeriwaka ni ku hlanganisiwa swin’we hi vun’we hi mahlangano ya wona ni misiha yo hlanganisa marhambu, wu yaka wu kula hi ku kula loku nyikiwaka hi Xikwembu.
20  Loko mi fe swin’we na Kreste eka swilo swa masungulo swa misava, ha yini n’wina mi ya emahlweni, onge hiloko mi hanya emisaveni, mi tiveka ehansi ka swileriso swa nawu:
21  “Mi nga khomi, kumbe ku nantswa, kumbe ku khumba,”
22  malunghana ni swilo hinkwaswo leswi nga ta lovisiwa hi ku va swi tirhisiwa, hi ku landza swileriso ni ku dyondzisa ka vanhu?
23  Swilo sweswo, hakunene, swi languteka swi ri ni vutlhari hi xivumbeko xa vugandzeri xa ku tisungulela ni ku titsongahata ka vuxisi, ku khoma miri hi tihanyi; kambe a swi pfuni nchumu eku lwisaneni ni ku enerisa nyama.
3  Hambiswiritano, loko mi pfuxiwe swin’we na Kreste, hambetani mi lava swilo swa le henhla, laha Kreste a tshameke kona evokweni ra xinene ra Xikwembu.
2  Hlayisani mianakanyo ya n’wina yi ri eka swilo swa le henhla, ku nga ri eka swilo swa la misaveni.
3  Hikuva mi file, kutani vutomi bya n’wina a byi fihliwe na Kreste evun’weni ni Xikwembu.
4  Loko Kreste, vutomi bya hina, a kombisiwa, kutani na n’wina mi ta kombisiwa na yena eku vangameni.
5  Hikokwalaho, dlayani swirho swa miri wa n’wina leswi nga emisaveni malunghana ni vumbhisa, thyaka, ku navela ka vuxaka bya rimbewu, ku navela loku vavisaka, ni ku tshwa, ku nga ku gandzela swifaniso swa hava.
6  Hikwalaho ka swilo sweswo vukarhi bya Xikwembu bya ta.
7  Na n’wina a mi famba eka swilo sweswo khale loko ma ha hanya eka swona.
8  Kambe hakunene sweswi cukumetani hinkwaswo ekule na n’wina, vukarhi, ku hlundzuka, vubihi, mavulavulelo ya nhlambha, ni mavulavulelo lama thyakeke ma suseni emilon’wini ya n’wina.
9  Mi nga hembelani. Hluvulani vumunhu bya khale ni mikhuva ya byona,
10  kutani mi tiambexa vumunhu lebyintshwa, lebyi hi vutivi lebyi kongomeke byi endliwaka byi va byintshwa hi ku ya hi xifaniso xa Loyi a byi tumbuluxeke,
11  laha ku nga riki na Mugriki kumbe Muyuda, la yimbeke kumbe la nga yimbangiki, munhu wumbe, Muskita, hlonga, munhu loyi a ntshunxekeke, kambe Kreste i swilo hinkwaswo eka hinkwavo.
12  Hikwalaho, leswi mi nga vahlawuriwa va Xikwembu, vo kwetsima ni lava rhandziwaka, tiambexeni xinakulobye lexikulu xa tintswalo, musa, mianakanyo yo titsongahata, ku rhula, ni ku va ni mbilu yo leha.
13  Hambetani mi lehiselana mbilu ni ku rivalelana hi ku ntshunxeka loko un’wana a ri ni xivangelo xa ku vilerisiwa hi un’wanyana. Tanihi leswi Yehovha a mi rivaleleke hi ku ntshunxeka, na n’wina endlani sweswo.
14  Kambe, handle ka swilo leswi hinkwaswo, ambalani rirhandzu, hikuva i xiboho lexi hetisekeke xa vun’we.
15  Nakambe, ku rhula ka Kreste a ku mi lawule etimbilwini ta n’wina, hikuva entiyisweni a mi vitaneriwa kona hi miri wun’we. Kutani tikombeni mi ri ni ku nkhensa.
16  Rito ra Kreste a ri tshame eka n’wina hilaha ku fuweke hi vutlhari hinkwabyo. Hambetani mi dyondzisana ni ku tsundzuxana hi tipisalema, marito yo dzunisa eka Xikwembu, tinsimu ta moya hi nsovo, mi yimbelelela Yehovha etimbilwini ta n’wina.
17  Naswona xin’wana ni xin’wana lexi mi xi endlaka hi rito kumbe hi ntirho, endlani hinkwaswo hi vito ra Hosi Yesu, mi nkhensa Xikwembu Tatana ha yena.
18  N’wina vavasati lava tekiweke, tivekeni ehansi ka vanuna va n’wina, tanihi leswi swi fanelaka eHosini.
19  N’wina vavanuna lava tekeke, tshamani mi ri karhi mi rhandza vasati va n’wina naswona mi nga va hlundzukeli ku tlula mpimo.
20  N’wina vana, yingisani vatswari va n’wina eka xin’wana ni xin’wana, hikuva leswi swa tsakisa swinene eHosini.
21  N’wina vatatana, mi nga dyisi vana va n’wina mbitsi, leswaku va nga heli mbilu.
22  N’wina mahlonga, eka xin’wana ni xin’wana yingisani lava nga vini va n’wina hi tlhelo ra nyama, ku nga ri hi ku tirha loko mi vekiwe tihlo, ku fana ni lava tsakisaka vanhu, kambe hi mbilu yo tshembeka, hi ku chava Yehovha.
23  Xin’wana ni xin’wana lexi mi xi endlaka, xi endleni hi moya-xiviri hinkwawo kukota loko mi xi endlela Yehovha, ku nga ri vanhu,
24  hikuva ma swi tiva leswaku eka Yehovha hi kona laha mi nga ta amukela hakelo leyi faneleke ya ndzhaka, mi va mahlonga ya N’wini wa n’wina, Kreste.
25  Hakunene loyi a endlaka leswi hoxeke u ta tlhela a amukela leswi a swi endleke hi ndlela leyi hoxeke, naswona ku hava ku ya hi nghohe.
