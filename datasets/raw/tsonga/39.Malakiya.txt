4  “Hikuva waswivo, ra ta siku leri ri hisaka ku fana ni khele ra ndzilo, hinkwavo lava va tikukumuxaka ni hinkwavo lava va endlaka vuhomboloki va fanele va va mahlanga. Kunene siku leri ri taka ri ta va lovisa,” Yehovha wa mavuthu u vurile, “lerova eka vona a ri nge siyi rimitsu kumbe rhavi.
2  N’wina lava va chavaka vito ra mina, kunene dyambu ra ku lulama ri ta mi voningela, ri ri ni matimba yo tshungula etimpapeni ta rona; mi ta huma kutani mi handza misava kukota marhole lama nonisiweke.”
3  “Kunene n’wina mi ta kandziyela lavo homboloka, hikuva va ta fana ni ritshuri ehansi ka mikondzo ya milenge ya n’wina esikwini leri ndzi tekaka goza ha rona,” Yehovha wa mavuthu u vurile.
4  “Tsundzukani nawu wa Muxe nandza wa mina lowu ndzi n’wi leriseke wona eHorebe malunghana ni tiko hinkwaro ra Israyele, swileriso ni swiboho swa vuavanyisi.
5  “Maswivo! Ndzi rhuma Eliya lowa muprofeta eka n’wina, ku nga si fika siku lerikulu ni leri chavisaka ra Yehovha.
6  U fanele a tlherisela mbilu ya vatatana eka vana va vona, ni mbilu ya vana yi tlhelela eka vatatana; leswaku ndzi nga fiki kutani ndzi ba misava hi ku yi lovisa.”
1  Ku avanyisa: Rito ra Yehovha malunghana na Israyele hi Malakiya:
2  “N’wina ndzi mi rhandzile,” Yehovha u vurile. N’wina mi te: “U hi rhandze hi ndlela yihi?” “Xana Esawu a a nga ri makwavo wa Yakobe?” ku vula Yehovha. “Ndzi rhandze Yakobe,
3  kambe Esawu ndzi n’wi vengile; eku heteleleni ndzi endle tintshava ta yena ti va rhumbi ni ndzhaka ya yena yi va ya tinhlati ta mananga.”
4  “Hikuva Edomu u tshamela ku vula a ku, ‘Hi fayeteriwile, kambe hi ta tlhelela, hi aka tindhawu leti onhakeke,’ Yehovha wa mavuthu u vurile, ‘Loko ku ri vona, va ta aka; kambe loko ku ri mina, ndzi ta hirimuxa. Kunene vanhu va ta va vitana “ndhawu ya vuhomboloki” ni “vanhu lava Yehovha a va voneke nandzu hilaha ku nga riki na makumu.”
5  Mahlo ya n’wina ma ta swi vona, kutani n’wina mi ta vula mi ku: “Onge Yehovha a nga twarisiwa endhawini ya Israyele.”’”
6  “‘N’wana u xixima tata wakwe; ni nandza u xixima N’wini wakwe Lonkulu. Kutani loko mina ndzi ri tatana, ku kwihi ku xiximiwa ka mina? Loko mina ndzi ri N’wini Lonkulu, ku kwihi ku chaviwa ka mina?’ Yehovha wa mavuthu u mi byerile, N’wina vaprista lava va ri langutelaka ehansi vito ra mina. “‘N’wina mi te: “Xana vito ra wena hi ri langutele ehansi hi ndlela yihi?”’
7  “‘Hi ku nyikela xinkwa lexi nyamisiweke ealitarini ya mina.’ “‘N’wina mi te: “Xana hi ku nyamise hi ndlela yihi?”’ “‘Hi ku vula mi ku: “Tafula ra Yehovha i nchumu lowu faneleke wu languteriwa ehansi.”
8  Ni loko mi nyikela xiharhi lexi feke mahlo xi va xitlhavelo: “A hi nchumu wo biha.” Ni loko mi nyikela xiharhi lexi khutaka kumbe lexi vabyaka: “A hi nchumu wo biha.”’” “Ndzi kombela u xi tshineta eka ndhuna-nkulu ya wena. Xana yi ta ku tsakela, kumbe, xana yi ta ku amukela hi musa?” Yehovha wa mavuthu u vurile.
9  “Sweswi tsakisani Xikwembu, leswaku xi hi komba tintswalo. Leswi swi endliwe hi voko ra n’wina. Xana u kona eka n’wina loyi xi nga n’wi amukelaka hi musa?” Yehovha wa mavuthu u vurile.
10  “I mani exikarhi ka n’wina loyi a nga ta pfala tinyangwa? N’wina a mi nge yi voningisi alitari ya mina—mahala. A ndzi mi tsakeli,” Yehovha wa mavuthu u vurile, “naswona gandzelo ra nyiko leri humaka evokweni ra n’wina a ndzi ri tsakeli.”
11  “Hikuva ku sukela eku humeni ka dyambu ku ya eku peleni ka rona, vito ra mina ri ta va rikulu exikarhi ka matiko, endhawini yin’wana ni yin’wana ku ta mbulukisiwa xitlhavelo, vito ra mina ri ta endleriwa nyiko, nyiko leyi baseke; hikuva vito ra mina ri ta va rikulu exikarhi ka matiko,” Yehovha wa mavuthu u vurile.
12  “Kambe n’wina ma ndzi nyamisa hi ku vula mi ku, ‘Tafula ra Yehovha i nchumu lowu nyamisiweke, mbhandzu wa rona i nchumu lowu nga ta languteriwa ehansi, swakudya swa rona.’
13  N’wina mi vurile mi ku, ‘Waswivo! Ri heta matimba,’ naswona mi ri monyile,” Yehovha wa mavuthu u vurile. “Mi tise nchumu lowu wu wutliweke ni lowu khutaka, ni lowu vabyaka; ina, mi wu tise wu va nyiko. Xana ndzi nga wu tsakela evokweni ra n’wina?” Yehovha u vurile.
14  “A ku rhukaniwe loyi a endlaka hi vukanganyisi kasi u ni xifuwo xa xinuna entlhambini wakwe, a endla xitshembiso lexi hlambanyiweke, a endlela Yehovha xitlhavelo hi lexi xi onhakeke. Hikuva mina ndzi Hosi leyikulu,” Yehovha wa mavuthu u vurile, “vito ra mina ri ta chaviseka exikarhi ka matiko.”
2  “Kutani xileriso lexi xi ta eka n’wina, N’wina vaprista.
2  Loko mi nga yingisi, naswona mi nga swi veki embilwini leswaku mi vangamisa vito ra mina,” Yehovha wa mavuthu u vurile, “kunene ndzi ta rhumela ndzhukano eka n’wina, kutani ndzi ta rhukana mikateko ya n’wina. Ina, nkateko ndzi wu rhukanile, hikuva a mi swi veki embilwini.”
3  “Maswivo! Hikwalaho ka n’wina ndzi tshinya mbewu leyi byariweke, ndzi ta haxa vulongo eswikandzeni swa n’wina, vulongo bya minkhuvo ya n’wina; ku ta va ni munhu loyi a nga ta mi yisa eka byona.
4  Mi ta boheka ku tiva leswaku ndzi rhumele xileriso lexi eka n’wina, leswaku ntwanano wa mina na Levhi wu ya emahlweni,” Yehovha wa mavuthu u vurile.
5  “Loko ku ri ntwanano wa mina, a wu ri na yena, wa vutomi ni ku rhula, ndzi hambete ndzi n’wi nyika swona, ni ku chava. U hambete a ndzi chava; ina, yena u khomiwe hi ku chava hikwalaho ka vito ra mina.
6  Nawu wa ntiyiso a wu ri enon’wini wakwe, emilon’wini yakwe a swi kumekanga leswi nga lulamangiki. U fambe na mina hi ku rhula ni hi vululami, va tele lava a va tlheriseke exihoxweni.
7  Hikuva milomu ya muprista hi yona leyi yi faneleke yi hlayisa vutivi, vanhu va fanele va lava nawu enon’wini wa yena; hikuva i murhumiwa wa Yehovha wa mavuthu.
8  “Kambe n’wina—mi hambukile endleleni. Mi khunguvanyise vo tala enawini. Mi onhe ntwanano wa Levhi,” Yehovha wa mavuthu u vurile.
9  “Na mina, kunene ndzi ta endla leswaku mi languteriwa ehansi ni ku tsongahatiwa eka vanhu hinkwavo, tanihi leswi a mi nga ti hlayisi tindlela ta mina, kambe a mi ri ni xihlawuhlawu loko mi avanyisa.”
10  “Xana hina hinkwerhu a hi na tatana un’we? Xana a hi tumbuluxiwanga hi Xikwembu xin’we? Ha yini hi xengana, hi nyamisa ntwanano wa vatatana?
11  Yuda u xengile, naswona ku endliwe nchumu wo nyenyetsa eIsrayele ni le Yerusalema; hikuva Yuda u nyamise vukwetsimi bya Yehovha, lebyi Yena a byi rhandzeke, naswona u teke n’wana wa xikwembu ximbe a va mutekiwa.
12  Yehovha u ta dlaya un’wana ni un’wana loyi a swi endlaka, loyi a xalamukaka, ni loyi a hlamulaka, ku suka emintsongeni ya Yakobe, loyi a nyikelaka gandzelo ra nyiko eka Yehovha wa mavuthu.”
13  “Lowu i nchumu wa vumbirhi lowu n’wina mi wu endlaka, lowu endlaka leswaku altari ya Yehovha yi funengetiwa hi mihloti, hi ku rila ni nhlomulo, lerova a ka ha hundzukeriwi egandzelweni ra nyiko kumbe ku tsakeriwa ka xin’wana ni xin’wana lexi humaka evokweni ra n’wina.
14  Mi vurile mi ku, ‘Hikwalaho ka yini?’ Hikwalaho ka leswi Yehovha a nyikeleke vumbhoni exikarhi ka wena ni nsati wa vuntshwa bya wena, loyi u n’wi xengeke, hambileswi a nga nghamu ya wena ni nsati wa ntwanano wa wena.
15  A ku ri ni loyi a nga swi endlangiki, tanihi leswi a a ri ni leswi swi seleke swa moya. Xana yoloye a a lava yini? Mbewu ya Xikwembu. N’wina mi fanele mi tilangutela malunghana ni moya wa n’wina, naswona ku nga tshuki ku va ni loyi a xengaka nsati wa vuntshwa bya wena.
16  Hikuva xi venge ku dlaya vukati,” Yehovha Xikwembu xa Israyele u vurile; “ni loyi a funengeteke nguvu yakwe hi madzolonga,” Yehovha wa mavuthu u vurile. “Mi fanele mi langutela moya wa n’wina, mi nga tshuki mi xenga.
17  “N’wina mi hete Yehovha matimba hi marito ya n’wina, naswona mi te, ‘Xana hi n’wi hete matimba hi ndlela yihi?’ Hi ku vula ka n’wina mi ku, ‘Un’wana ni un’wana la endlaka leswo biha hi lonene ematihlweni ya Yehovha, naswona u tsakisiwe hi vanhu vo tano’; kumbe, ‘Xi kwihi Xikwembu xa vululami?’”
3  “Waswivo! Ndzi rhuma murhumiwa wa mina, u fanele a basisa ndlela emahlweni ka mina. Hi xitshuketa ku ta ta Hosi ya ntiyiso etempeleni ya Yena, leyi n’wina mi yi lavaka, ni murhumiwa wa ntwanano, loyi mi n’wi tsakelaka. Maswivo! Kunene u ta ta,” Yehovha wa mavuthu u vurile.
2  “Kambe i mani loyi a nga ta tiyiselela siku ra ku ta ka yena, naswona i mani loyi a nga ta yima loko a humelela? Hikuva u ta fana ni ndzilo wa loyi a tengisaka ni xisibi xa vahlantswi.
3  U fanele a tshama a ri la tengisaka ni mubasisi wa silivhere naswona u fanele a va tengisa ku fana ni vana va Levhi; a va tengisa ku fana ni nsuku ni silivhere, kunene eka Yehovha va ta va vanhu lava va endlaka gandzelo ra nyiko hi ku lulama.
4  Gandzelo ra nyiko ra Yuda ni ra Yerusalema ri ta tsakisa Yehovha, ku fana ni le masikwini ya khale swinene ni le malembeni ya khale.
5  “Ndzi ta tshinela eka n’wina ndzi ta avanyisa, ndzi ta va mbhoni ya xihatla ku kanetana ni valoyi, ku kanetana ni vaoswi, ku kanetana ni lava va hlambanyaka hi vunwa, ni ku kanetana ni lava va kanganyisaka ehakelweni ya mutirhi la hakeriwaka, ni noni ni n’wana la nga riki na tatana, ni lava va hlongolaka muluveri, kasi a va ndzi chavanga,” Yehovha wa mavuthu u vurile.
6  “Hikuva hi mina Yehovha; a ndzi hundzukanga. N’wina mi vana va Yakobe; a mi helanga.
7  Mi hambukile eswilerisweni swa mina ku sukela emasikwini ya vatata wa n’wina, a mi swi hlayisanga. Tlhelelani eka mina, kutani mina ndzi ta tlhelela eka n’wina,” Yehovha wa mavuthu u vurile. Mi vurile mi ku: “Xana hi ta tlhelela hi ndlela yihi?”
8  “Xana munhu wa la misaveni a nga kanganyisa Xikwembu? Kambe n’wina ma ndzi kanganyisa.” Mi vurile mi ku: “Xana hi ku kanganyise hi ndlela yihi?” “Hi swiphemu swa vukhume ni hi minyikelo.
9  Mi ndzi rhukana hi ndzhukano, naswona ma ndzi kanganyisa—tiko hinkwaro ka rona.
10  Tisani swiphemu hinkwaswo swa vukhume exitlatini, leswaku ku va ni swakudya endlwini ya mina; ndzi kombela mi ndzi ringa, emhakeni leyi,” Yehovha wa mavuthu u vurile, “mi vona loko ndzi ta ka ndzi nga mi pfuleli tinyangwa ta ndhambhi ya matilo kutani ndzi mi chululela nkateko, kukondza ku nga ha pfumaleki nchumu.”
11  “Ndzi ta mi tshinyela lexi xi lovisaka, a xi nge wu onhi mbhandzu wa misava ya n’wina, naswona murhi wa vhinya lowu nga ensin’wini a wu nge pfumali mihandzu eka n’wina,” Yehovha wa mavuthu u vurile.
12  “Kutani matiko hinkwawo ma ta mi vula lava tsakeke, hikuva mi ta va tiko ra ntsako,” Yehovha wa mavuthu u vurile.
13  “Marito ya n’wina a ma tiyile ku lwa na mina,” Yehovha u vurile. Mi te: “Xana hi vulavurisane ha yini ku lwa na wena?”
14  “Mi te, ‘Ku tirhela Xikwembu a swi pfuni nchumu. Naswona swi hi vuyerise yini leswi hi hetisiseke vutihlamuleri bya hina eka yena, nileswi hi fambeke hi ri ni gome hikwalaho ka Yehovha wa mavuthu?
15  Enkarhini wa sweswi, vanhu lava tikukumuxaka hi va vula lava tsakeke. Ni lava va endlaka vuhomboloki va humelela. Naswona, va ringe Xikwembu kutani va tshamela ku pona.’”
16  Enkarhini wolowo lava va chavaka Yehovha va vulavurisanile, un’wana ni un’wana ni nakulobye, Yehovha a hambeta a rhiya ndleve, a yingisa. Kutani buku ya xitsundzuxo yi sungula ku tsariwa emahlweni ka yena yi tsaleriwa lava va chavaka Yehovha ni lava va anakanyaka hi vito ra yena.
17  “Kunene va ta va va mina,” Yehovha wa mavuthu u vurile, “esikwini leri ndzi humesaka ha rona ndzhaka yo hlawuleka. Ndzi ta va komba ntsetselelo, ku fana ni loko munhu a komba ntsetselelo eka n’wana wakwe loyi a n’wi tirhelaka.
18  Kutani n’wina mi ta tlhela mi vona ku hambana exikarhi ka lowo lulama ni lowo homboloka, exikarhi ka loyi a tirhelaka Xikwembu ni loyi a nga xi tirheliki.”
