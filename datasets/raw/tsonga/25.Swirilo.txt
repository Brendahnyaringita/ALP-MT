4  Vona ndlela leyi nsuku lowu hatimaka wu dzwihalaka ha yona, nsuku lowunene!Vona ndlela leyi maribye yo kwetsima ma chuluriwaka ha yona emasungulweni ya switarata!
2  Loko ku ri vana va risima va Siyoni, lava ringanisiweke ni nsuku lowu tengisiweke,Vona ndlela leyi va hlayiweke ha yona va ri makhuwana ya vumba, ntirho wa mavoko ya muvumbi!
3  Timhungubye na tona ti humese vele. Ti an’wise vana va tona.Nhwanyana wa vanhu va mina u ve ni tihanyi, kukota tinca emananga.
4  Ririmi ra loyi a an’waka ri namarhele malaka ya yena hikwalaho ka torha.Vana va kombele xinkwa. A nga kona loyi a va nyikaka.
5   Lava a va dya swilo swo nandziha va hlamarile eswitarateni.Lava va kurisiweke va ambale swa ribungu va boheke ku khomelela tinhulu ta nkuma.
6  Nxupulo wa xihoxo xa nhwanyana wa vanhu va mina i wukulu ku tlula nxupulo wa xidyoho xa Sodoma,Leyi hluriweke hi nkarhinyana, leyi ku nga riki na mavoko lawa ma yi pfuneke.
7  Vanaziri va yena a va tenge ku tlula gamboko; a va base ku tlula ntswamba.Entiyisweni a va ri va ribungwana ku tlula tikorala; ku vangama ka vona a ku kotisa safiri.
8  Xivumbeko xa vona xi hundzuke munyama ku tlula ntima. A va nga vonaki eswitarateni.Nhlonge ya vona yi khwanyanile emarhambyini ya vona. Yi ome ku fana ni murhi.
9  Va antswa lava dlayiweke hi banga ku tlula lava dlayiweke hi ndlala,Hikuva vona va tsana, va tlhaviwile hi ku pfumaleka ka ntshovelo wa le nsin’wini.
10  Mavoko ya vavasati lava nga ni ntsetselelo ma sweke vana va vona.Va fane ni xinkwa xo chavelela eka munhu hi nkarhi wa ku wa ka nhwanyana wa vanhu va mina.
11  Yehovha u hetisise vukarhi bya yena. U chulule ku hlundzuka ka yena lokukulu.Naswona u lumeka ndzilo eSiyoni, lowu dyaka masungulo ya yena.
12  Tihosi ta misava ni vaaki hinkwavo va tiko leri noneke a va kholwangaLeswaku xirha ni nala va ta ta enyangweni ya Yerusalema.
13  Hikwalaho ka swidyoho swa vaprofeta va yena, swihoxo swa vaprista va yena,Exikarhi ka yena a ku ri ni lava a va chulula ngati ya lavo lulama.
14  Va tsendzeleke eswitarateni ku fana ni lava feke mahlo. Va nyamisiwe hi ngati,Lerova a nga kona loyi a kotaka ku khumba tinguvu ta vona.
15  “Sukani endleleni! A mi basanga,” va va huwelela. “Sukani endleleni! Sukani endleleni! Mi nga khumbi!”Hikuva va pfumala makaya. Va tsendzelekile. Vanhu va byele matiko va ku: “A va nge he tlheli va luvela.
16  Xikandza xa Yehovha xi va avanyise hi le xikarhi. A nge he tlheli a va languta.Kunene vanhu a va nge vi na mhaka ni vaprista. Kunene a va nge kombisi tintswalo ni le ka vavanuna lava dyuhaleke.”
17  Loko ha ha ri kona, mahlo ya hina ma tsanela swa hava leswaku hi kuma mpfuno.Loko hi languta-languta hi vone tiko leri nga ta ka ri nga ku tisi ku pona.
18  Va hlote magoza ya hina lerova emintsendzeleni ya hina a ku fambiwi.Makumu ya hina ma tshinele. Masiku ya hina ma helerile, hikuva makumu ya hina ma fikile.
19  Lava va hi hlongorisaka va ve ni rivilo ro tlula magama ya matilo.Va hi hlongorisile swinene ehenhla ka tintshava. Va hi tumbelerile emananga.
20  Ku hefemula ka tinhompfu ta hina, mutotiwa wa Yehovha, u ku pfalele emugodini wa vona lowukulu,Loyi hi vuleke ha yena hi ku: “Endzhutini wakwe hi ta hanya exikarhi ka matiko.”
21  Khana, u tsaka, Wena nhwanyana wa Edomu, la tshamaka ku fana na wena etikweni ra Uzha.Eka wena ku ta hundza xinwelo. U ta dakwa, u tikombisa u nga ambalanga nchumu.
22  Oho nhwanyana wa Siyoni, xihoxo xa wena xi herile. A nge he tlheli a ku yisa evukhumbini.U hundzuluxele nyingiso wakwe eka xihoxo xa wena, Wena nhwanyana wa Edomu. U funungule swidyoho swa wena.
5  Oho Yehovha, tsundzuka le-swi endlekeke eka hi-​na. Languta, u vona ndzhukano wa hina.
2  Ndzhaka ya hina yi nyikiwe vafambi, tindlu ta hina ti nyikiwe vanhu vambe.
3  Hi hundzuke vana lava siyiweke lava nga riki na tatana. Vamana wa hina va fana ni tinoni.
4  Hi boheke ku nwa mati ya hina hi mali. Tihunyi ta hina ti ta hi hakelo.
5  Hi hlongorisiwile ekusuhi swinene. Hi hele matimba. Ku wisa a hi ku kumanga.
6  Egipta hi n’wi nyike voko; Asiriya, leswaku hi xurha hi xinkwa.
7  Vatatana hi vona lava dyoheke. A va ha ri kona. Loko ku ri hina, hi boheke ku byarha swihoxo swa vona.
8  Hi fumiwe hi malandza manene. A ku na munhu loyi a hi susaka evokweni ra wona.
9  Hi kuma xinkwa xa hina hi ku nghenisa moya-xiviri wa hina ekhombyeni, hikwalaho ka banga ra le mananga.
10  Nhlonge ya hina yi hisa kukota khele ra ndzilo, hikwalaho ka switlhavi swa ndlala.
11  Va tsongahate vasati va le Siyoni, vanhwana va miti ya Yuda.
12  Tihosana ti hayekiwe hi voko ra tona. Swikandza swa vavanuna lava dyuhaleke a swi xiximiwanga.
13  Hambi ku ri majaha ma tlakuse ribye ro sila, naswona vafana va khunguvanyisiwe hi mintsandza.
14  Vavanuna lava dyuhaleke va herile enyangweni, majaha ma herile eka vuyimbeleri bya wona bya swichayachayana.
15  Ku khana ka mbilu ya hina ku herile. Ku cina ka hina ku hundzuke ku rila.
16  Harhi ya nhloko ya hina yi wile. Sweswi, hi ni khombo, hikuva hi dyohile!
17  Hikwalaho ka leswi, mbilu ya hina ya vabya. Hikwalaho ka swilo leswi, mahlo ya hina ma tsanile,
18  Hikwalaho ka ntshava ya Siyoni leyi saleke yi ri rhumbi; tinhlati ti nghene eka yona.
19  Oho Yehovha, wena u ta tshama hilaha ku nga riki na makumu. Xiluvelo xa wena i xa xitukulwana xin’wana ku ya eka xitukulwana xin’wana.
20  Ha yini u hi rivala hi masiku, u hi siya masiku yo leha?
21  Oho Yehovha, hi vuyise eka wena, kutani hi ta vuya hi ku hatlisa. Hi tisele masiku lamantshwa ku fana ni khale swinene.
22  Hambiswiritano, u hi bakanyile hakunene. U hi hlundzukerile swinene.
1  Vona ndlela leyi a tshameke ha yona a ri yexe, muti lowu a wu tele hi vanhu!Vona ndlela leyi a fanaka ha yona ni noni, yena loyi a a ri ni vanhu vo tala exikarhi ka matiko!Vona ndlela leyi a ngheneke ha yona entirhweni wo sindzisiwa, yena loyi a a ri hosana exikarhi ka miganga leyi nga ehansi ka vulawuri bya hosi!
2  U rila hi mbitsi nivusiku, mihloti ya yena yi le marhameni.A nga na munhu wo n’wi chavelela exikarhi ka lava a a rhandzana na vona.Vanakulobye va yena hinkwavo va n’wi xengile. Va hundzuke valala va yena.
3  Yuda u ye evukhumbini hikwalaho ka ku xaniseka ni hikwalaho ka vuhlonga byo tala.Yena u boheke ku tshama exikarhi ka matiko. A nga yi kumanga ndhawu yo wisela eka yona.Hinkwavo lava a va n’wi xanisa va n’wi kume a ri eka swiyimo swa ku karhateka.
4  Tindlela ta Siyoni ta rila, hikuva a ku na munhu loyi a taka enkhubyeni.Tinyangwa ta yena hinkwato ti tshoveleriwile; vaprista va yena va ni nhlomulo.Vanhwana va yena va ni gome, yena u ni mbitsi.
5  Swirha swa yena swi hundzuke murhangeri. Valala va yena a va khathali.Hikuva Yehovha u n’wi tisele gome hikwalaho ka ku tlula nawu ka yena loko tala,Vana va yena va hundzuke makhumbi emahlweni ka xirha.
6  Ku vangama ka yena hinkwako ku huma eka nhwanyana wa Siyoni.Tihosana ta yena ti fane ni timbavala leti nga ma kumangiki madyelo;Ti famba ti nga ri na matimba emahlweni ka lava va ti hlongorisaka.
7  Yerusalema u tsundzuke masiku ya yena ya ku xaniseka ni ya vanhu vakwe lava pfumalaka makayaSwilo swa yena hinkwaswo leswi navelekaka a swi ri kona ku sukela emasikwini ya khale swinene.Loko vanhu va yena va wela evokweni ra xirha, a a nga ri na mupfuni,Swirha swi n’wi vonile. Swi hlekile loko a wa.
8  Yerusalema u endle xidyoho lexikulu. Hi yona mhaka leyi a hundzukeke nchumu wo nyenyetsa.Hinkwavo lava a va n’wi xixima va n’wi teke a nga ri nchumu, hikuva va vone vuhava bya yena.Naswona u ni nhlomulo, u hundzulukela endzhaku.
9  Ku nyama ka yena ku le tingubyeni takwe. A nga byi tsundzukanga vumundzuku byakwe,U rhelela hi ndlela leyi hlamarisaka swinene. A nga na muchaveleri.Oho Yehovha, vona ku xaniseka ka mina, hikuva nala u tikukumuxile.
10  Xirha xi tshambuletele voko ra xona eka swilo swa yena hinkwaswo leswi navelekaka.Hikuva u vone matiko lama teke evukwetsimelweni byakwe,Lawa u leriseke leswaku ma nga ngheni enhlengeletanweni ya wena.
11  Vanhu va yena hinkwavo va ni nhlomulo; va lava xinkwa.Va nyikele hi swilo swa vona leswi navelekaka leswaku va kuma swakudya, leswaku va phyuphyisa moya-xiviri.Oho Yehovha, vona, u languta, hikuva se ndzi fana ni wansati la nga pfuniki nchumu.
12  Xana a hi nchumu eka n’wina hinkwenu lava hundzaka hi ndlela? Langutani, mi vona.Xana xi kona xitlhavi lexi fanaka ni xitlhavi xa mina lexi ndzi twisiweke xona,Lexi Yehovha a vangeke gome ha xona esikwini ra ku hlundzuka ka yena lokukulu?
13  U rhumele ndzilo emarhambyini ya mina a ri laha ku tlakukeke, rin’wana ni rin’wana wa ri hlula.Milenge ya mina u yi andlalele rikoka. U ndzi tlherisele endzhaku.U ndzi endle wansati la lahliweke. Siku hinkwaro ndza vabya.
14  U tshame a xalamukele ku tlula nawu ka mina. Kona ku tsondzelana evokweni ra yena.Ku tlakuke ku ta fika enhan’wini ya mina. Matimba ya mina ma herile.Yehovha u ndzi nyikete evokweni ra lava ndzi nga swi kotiki ku suka ndzi yima eka vona.
15  Hinkwavo va mina lava nga ni matimba, Yehovha u va susumetele ekule na mina.U endle nhlengeletano, leswaku a tshovelela majaha ya mina.Yehovha u pyanyetele xikamelo xa madiriva xa nhwana wa Yuda.
16  Ndza rila hikwalaho ka swilo leswi kukota wansati. Tihlo ranga, tihlo ranga ri xiririka mati.Hikuva muchaveleri u le kule na mina, munhu wo phyuphyisa moya-xiviri wa mina.Vana va mina va pfumale vatswari, hikuva nala u tikukumuxile.
17  Siyoni u tshambulute mavoko ya yena. A nga na muchaveleri.Yehovha u nyike xileriso malunghana na Yakobe eka hinkwavo lava va n’wi rhendzeleke va ri swirha swakwe.Yerusalema u hundzuke nchumu lowu nyenyetsaka exikarhi ka vona.
18  Yehovha u lulamile, hikuva ndzi xandzukele nomu wakwe.N’wina hinkwenu yingisani, mi vona xitlhavi xa mina.Vanhwana va mina ni majaha ya mina va ye evukhumbini.
19  Ndzi vitane lava va ndzi rhandzaka swinene. Vona va ndzi kanganyisile.Emutini, vaprista va mi-​na ni vavanuna lava dyuhaleke va mina va file,Enkarhini lowu a va fanele va tilavela swakudya leswaku va phyuphyisa moya-xiviri wa vona.
20  Oho Yehovha, vona, hikuva mina ndzi ni nhlomulo lowukulu. Marhumbu ya mina ma pfimbelwa.Mbilu ya mina yi pfilunganyekile endzeni ka mina, hikuva a ndzi xandzuka swinene.Ehandle banga ri vange ku pfumatiwa vana. Endzeni ka yindlu ku fana ni rifu.
21  Vanhu va yi twile ndlela leyi mina ndzi nga ni nhlomulo ha yona kukota wansati. A ndzi na muchaveleri.Valala va mina hinkwavo va ri twile khombo ra mina. Va khanile, hikuva wena u swi endlile.Kunene u ta ri tisa siku leri u ri huweleleke, leswaku va ta fana na mina.
22  Onge vubihi bya vona hinkwabyo byi nga ta emahlweni ka wena, kutani u va twisa ku vava,Hilaha u ndzi twiseke ku vava hakona hikwalaho ka ku tlula nawu ka mina hinkwako.Hikuva mbitsi wa mina wu tele, ni mbilu ya mina ya vabya.
2  Vona ndlela leyi Yehovha hi ku hlundzuka ka yena a n’wi funengetaka ha yona nhwanyana wa Siyoni!U tlatlalate ku saseka ka Israyele ku suka etilweni ku ta emisaveni.Naswona a nga byi tsundzukanga vunavelo bya yena esikwini ra ku hlundzuka ka yena.
2  Yehovha u mitile, a nga kombisanga ntsetselelo etindhawini to tshama eka tona ta Yakobe.Hi ku hlundzuka ka yena u hirimuxe tindhawu leti tiyisiweke ta nhwanyana wa Yuda.U n’wi hlanganise ni misava, u nyamise mfumo ni tihosana ta yena.
3  Hi ku hlundzuka lokukulu u tseme rimhondzo rin’wana ni rin’wana ra Israyele.U tlherise voko rakwe ra xinene emahlweni ka nala;Eka Yakobe u hambeta a hisa kukota ndzilo wa malangavi lowu lovisaka matlhelo hinkwawo.
4  U kunge vurha bya yena kukota nala. Voko ra yena ra xinene ri lunghekileKukota xirha, u dlayetele hinkwavo lava navelekaka ematihlweni ya yena.Entsongeni wa nhwanyana wa Siyoni u chulule vukarhi bya yena, kukota ndzilo.
5  Yehovha u fana ni nala. U mite Israyele.U mite swihondzo swakwe hinkwaswo swo tshama eka swona; u lovise tindhawu takwe leti tiyisiweke.Naswona u endla leswaku maxangu ni xirilo swi andza eka nhwanyana wa Yuda.
6  U hohlota ntsonga wa yena ku fana ni lowu nga entangeni. U herise nkhuvo wa yena.Yehovha u endle leswaku eSiyoni ku rivariwa nkhuvo ni savata,Naswona hi xigwevo xa yena xa ku hlundzuka a nga kombisi xichavo eka hosi ni muprista.
7  Yehovha u cukumete alitari ya yena. U tshike vukwetsimelo byakwe.Marhangu ya swihondzo swa yena swo tshama eka swona u ma nyikete evokweni ra nala.Endlwini ya Yehovha va humese rito ra vona, ku fana ni le sikwini ra nkhuvo.
8  Yehovha u ehlekete ku lovisa rirhangu ra nhwanyana wa Siyoni.U tshambulute ngoti ya ku pima. A nga ri tlherisanga voko ra yena leswaku ri tshika ku mita.Naswona u endla leswaku khumbi ro sirhelela ni rirhangu swi rila. Hinkwaswo swi nyamalarile.
9  Tinyangwa ta yena ti mbombomele emisaveni. U lovisile a tlhela a tshovelela swigogo swa yena.Hosi ya yena ni tihosana ta yena va le xikarhi ka matiko. Nawu a wu kona.Vaprofeta va yena na vona a va xi kumanga xivono lexi humaka eka Yehovha.
10  Vakulukumba va nhwanyana wa Siyoni va tshama ehansi emisaveni, laha va miyelaka kona.Va tichele ritshuri enhlokweni. Va tikhame hi nguvu yo khwaxa.Vanhwana va Yerusalema va korhamise nhloko ya vona emisaveni.
11  Mahlo ya mina ma herile hi mihloti yo tala. Marhumbu ya mina ma pfimbelwa.Xivindzi xa mina xi chululekele emisaveni, hikwalaho ka ku wa ka nhwanyana wa vanhu va mina,Hikwalaho ka ku tsana ka n’wana, xihlangi lexi an’waka emintsendzeleni ya muti.
12  A va tshamela ku vula eka vamana wa vona va ku: “Mavele ni vhinyo swi kwihi?”Hikwalaho ka ku tsana ka vona ku fana ni loyi a dlayiweke emintsendzeleni ya muti,Hikwalaho ka leswi moya-xiviri wa vona wu chuluriwaka exifuveni xa vamana wa vona.
13  Xana ndzi ta ku endla mbhoni ya yini? Xana ndzi ta ku fanisa na yini, Wena nhwanyana wa Yerusalema?Xana i yini lexi ndzi nga ta xi ringanisa na wena, leswaku ndzi ku chavelela, Wena nhwana wa Siyoni?Hikuva ku wa ka wena i kukulu ku fana ni lwandle. I mani loyi a nga ku horisaka?
14  Vaprofeta va wena va ve ni xivono xa swilo leswi nga pfuniki nchumu, leswi nga enerisiki,Naswona a va xi funungulanga xihoxo xa wena leswaku va tlherisa vukhumbi bya wena,Kambe va hambete va ku vonela xivono xa swileriso leswi nga pfuniki nchumu, leswi hambukisaka.
15  Hinkwavo lava hundzaka hi gondzo va ku phokotelele mavoko.Va be noti, va hlakahla nhloko eka nhwanyana wa Yerusalema, va ku:“Xana lowu i muti lowu a va tshamela ku vula ha wona va ku, ‘I ku hetiseka ka ku saseka, ku khana ka misava hinkwayo’?”
16  Valala va wena hinkwavo va ku pfulele nomu.Va be noti naswona va tshamele ku ku getserisela meno. Va te: “Hi ta n’wi mita.Hakunene leri i siku leri a hi ri languterile. Hi ri kumile! Hi ri vonile!”
17  Yehovha u endle leswi a a swi anakanyile. U hetisise rito rakwe,Leswi a swi leriseke ku sukela emasikwini ya khale swinene. U hirimuxile, a nga tsetseleli.Naswona u endla leswaku nala a tsaka ha wena. U tlakuse nanga ya swirha swa wena.
18  Mbilu ya vona yi huwelele Yehovha, Wena rirhangu ra nhwanyana wa Siyoni.Xiririkisa mihloti ku fana ni xinambyana nhlikanhi ni vusiku.U nga heli matimba. Onge ndzololo ya tihlo ra wena yi nga ka yi nga miyeli.
19  Suka u yima! Bana nkosi nivusiku eku sunguleni ka ku rindza ka nimpundzu.Chulula mbilu ya wena emahlweni ka xikandza xa Yehovha ku fana ni mati.N’wi tlakusele mavoko ya wena hikwalaho ka moya-xiviri wa vana va wena,Lava tsanaka hikwalaho ka ndlala emasungulweni ya switarata hinkwaswo.
20  Oho Yehovha, languta, u vona loyi u n’wi twiseke ku vava swonghasi.Xana vavasati va fanele va hambeta va dya mihandzu ya vona, vana lava velekiweke va helerile,Kumbe, xana muprista ni muprofeta va fanele va dlayeriwa evukwetsimelweni bya Yehovha?
21  Mufana ni wanuna la dyuhaleke va etlele ehansi eswitarateni.Vanhwana va mina ni majaha ya mina va wile hi banga.U dlayile esikwini ra ku hlundzuka ka wena. U dlayeterile; u pfumale ntsetselelo.
22  Ku fana ni le sikwini ra nkhuvo u hambete u huwelela tindhawu leti ndzi luveleke eka tona matlhelo hinkwawo.Kutani esikwini ra vukarhi bya Yehovha ku hava munhu la balekeke kumbe la poneke;Lava ndzi va velekeke va kurile hi ku helela, va kurisiwile, nala wa mina u va lovisile.
3  Ndzi munhu la tiyeke emi-rini loyi a voneke ku xaniseka hikwalaho ka nhonga ya ku hlundzuka kakwe.
2  U ndzi rhangerile, a ndzi fambisa emunyameni, ku nga ri eku vonakaleni.
3  Hakunene, u tshamela ku ndzi tlakusela voko ra yena siku hinkwaro.
4  U hlakate nyama ya mina ni nhlonge ya mina. U tshove marhambu ya mina.
5  U akile ku lwa na mina, leswaku a ndzi rhendzela hi ximilana lexi nga ni chefu ni hi ku nonon’hweriwa.
6  U ndzi tshamise etindhawini ta munyama kukota vanhu lava feke khale swinene.
7  U ndzi sivile onge u ndzi siva hi khumbi ra maribye, leswaku ndzi nga humi. U endle tinketana ta mina ta koporo ti tika.
8  Naswona loko ndzi kombela mpfuno, ndzi huwelela leswaku ndzi pfuniwa, kunene u sivela xikhongelo xa mina.
9  U sive ndlela ya mina hi ribye leri vatliweke. U gombonyokise tindlela ta mina.
10  Eka mina u kotisa bere leyi tumbeleleke, u kotisa nghala evutumbelweni.
11  U kavanyete tindlela ta mina, a ndzi hundzula fusi. U ndzi endle loyi a lahliweke.
12  U kunge vurha byakwe, a ndzi yimisa leswaku ndzi copiwa hi nseve.
13  U nghenise miseve ya nkotloto wakwe eka tinso ta mina.
14  Ndzi hundzuke xihlekiso eka vanhu hinkwavo la-​va lwaka na mina, ndzi va nhloko-mhaka ya risimu ra vona siku hinkwaro.
15  U ndzi nyike swilo swo bava leswi eneleke. U ndzi nwise xibaha.
16  U tshova meno ya mina hi rikhwara. U ndzi kasise enkumeni.
17  Nakambe wena wa cukumeta lerova moya-xiviri wa mina wu pfumala ku rhula. Ndzi kohliwe hi leswinene.
18  Ndzi hambeta ndzi ku: “Vunene bya mina byi herile, ni ku langutela ka mina eka Yehovha.”
19  Tsundzuka ku xaniseka ka mina ni ku pfumala kaya, xibaha ni ximilana lexi nga ni chefu.
20  Kunene moya-xiviri wa wena wu ta tsundzuka, wu korhamela ehansi, eka mina.
21  Leswi ndzi ta swi tlherisela embilwini ya mina. Hi yona mhaka leyi ndzi nga ta va ni moya wo rindza.
22  I swiendlo swa musa wa rirhandzu wa Yehovha leswi hi nga helangiki, hikuva tintswalo ta yena a ti nge heli hakunene.
23  I tintshwa mixo wun’wana ni wun’wana. Ku tshembeka ka wena ku tele.
24  “Yehovha i xiavelo xa mi-​na,” ku vula moya-xiviri wa mina, “hi yona mhaka leyi ndzi nga ta va ni moya wo rindza eka yena.”
25  Yehovha hi lonene eka loyi a n’wi tshembaka, eka moya-xiviri lowu wu n’wi lavaka nkarhi hinkwawo.
26  I swinene leswaku munhu a rindzela ku ponisa ka Yehovha, a miyerile.
27  I swinene leswaku munhu la tiyeke emirini a rhwala joko evuntshweni bya yena.
28  A a tshame a ri yexe, a miyela, hikuva u veke xo karhi ehenhla ka yena.
29  A a nghenise nomu entshurini. Kumbexana ntshembo wu kona kwalaho.
30  A a nyike rhama eka loyi a n’wi baka. A a rhukaniwe hilaha ku eneleke.
31  Hikuva Yehovha a nge tshameli ku cukumeta hilaha ku nga riki na makumu.
32  Hikuva hambileswi a vangeke gome, kunene u ta tlhela a kombisa tintswalo hi ku ya hi ku tala ka musa wakwe wa rirhandzu.
33  Hikuva a nga xanisanga kumbe ku hlunamisa vana va vanhu swi huma embilwini yakwe.
34  Hi ku pfotlosa vakhotsiwa hinkwavo va misava hi milenge yakwe,
35  Hi ku hambukisa vuavanyisi bya munhu la tiyeke emirini emahlweni ka xikandza xa La nge Henhla-henhla,
36  Hi ku endla munhu a homboloka enandzwini wakwe, Yehovha a nga swi amukelanga.
37  I mani loyi a vuleke leswaku ku fanele ku endleka swo karhi kasi Yehovha a nga swi lerisanga?
38  Enon’wini wa La nge Henhla-henhla swilo swo biha ni leswinene a swi humi.
39  Xana munhu la hanyaka a nga tshamela ku vilela hi ndlela yihi, munhu la tiyeke emirini hikwalaho ka xidyoho xakwe?
40  A hi lavisiseni tindlela ta hina hi ti kambisisa, a hi tlheleleni eka Yehovha.
41  A hi tlakuseni mbilu ya hina swin’we ni swandla swa hina eka Xikwembu ematilweni:
42  “Hina hi tlule nawu, naswona hi tikhome hi ndlela ya vuxandzuki. Wena a wu rivalelanga.
43  U sive ndlela yo tshinela eka wena u hlundzukile, u hambeta u hi hlongorisa. U dlayile; a wu tsetselelanga.
44  U sive ndlela yo tshinela eka wena hi papa lerikulu, leswaku xikhongelo xi nga hundzi.
45  U hi endla swikamba ni thyaka exikarhi ka vanhu.”
46  Valala va hina hinkwavo va hi pfulele nomu wa vona.
47  Ku chava ni khele swi ve swa hina, ku onhaka ni ku wa.
48  Mahlo ya mina ma tshamela ku khuluka swinambyana swa mati hikwalaho ka ku wa ka nhwanyana wa vanhu va mina.
49  Tihlo ra mina ri halaka mihloti naswona a ri nge miyeli, lerova ku wisa a ku kona,
50  Kukondza Yehovha a languta ehansi a vona a ri etilweni.
51  Tihlo ra mina ri vavise moya-xiviri wa mina, hikwalaho ka vanhwanyana hinkwavo va muti wa mina.
52  Valala va mina va ndzi hlotile hakunene kukota nyenyana, ku nga ri na xivangelo.
53  Va miyete vutomi bya mina emugodini, va ndzi hoxetele hi maribye.
54  Mati ma khulukele ehenhla ka nhloko ya mina. Ndzi te: “Kunene ndzi ta dlayiwa!”
55  Oho Yehovha, ndzi huwelele vito ra wena ndzi ri emugodini lowu enteke ngopfu.
56  U fanele u twa rito ra mina. U nga fihli ndleve ya wena leswaku u ndzi wisisa, u ndzi twa loko ndzi kombela ku pfuniwa.
57  U tshinerile esikwini leri ndzi ku vitaneke ha rona. U te: “U nga chavi.”
58  Oho Yehovha, u teke ku lwa ka moya-xiviri wa mina. U kutsule vutomi bya mina.
59  Oho Yehovha, u vone ku hoxeriwa ka mina. Kambisisa ku avanyisiwa ka mina.
60  U vone ku rihisela ka vona hinkwako, leswi va ehleketaka ku ndzi endla swona.
61  Oho Yehovha, u twe ndzhukano wa vona, hinkwaswo leswi va ehleketaka ku ndzi endla swona.
62  Milomu ya lava va ndzi pfukelaka ni ku hlevetela ka vona ku lwa na mina siku hinkwaro.
63  Languta ku tshama ka vona ehansi ni ku yima ka vona. Mina ndzi nhloko-mhaka ya risimu ra vona.
64  Oho Yehovha, u ta va khoma hi ndlela leyi va nga ta ku khoma ha yona, hi ku landza ntirho wa mavoko ya vona.
65  U ta va nyika mbilu leyi tikurisaka, ndzhukano wa wena eka vona.
66  U ta va hlongorisa hi ku hlundzuka, u va lovisa ehansi ka matilo ya Yehovha.
