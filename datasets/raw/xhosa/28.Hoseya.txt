10  “USirayeli ngumdiliya ongcakachileyo. Uzivelisela isiqhamo. Ngokulingana nesiqhamo sakhe esininzi uzandisile izibingelelo zakhe. Ngokulingana nokulunga komhlaba wakhe, ubeka iintsika ezilungileyo.
2  Intliziyo yakhe ibe nohanahaniso; ke uya kuba netyala. “Kukho ubani oya kuqhekeza izibingelelo zakhe; uya kuphanga iintsika zakhe.
3  Kuba ke uya kuthi, ‘Asinakumkani, kuba asimoyikanga uYehova. Yaye ukumkani, uya kusenzela ntoni na?’
4  “Uthetha amazwi, esenza izifungo zobuxoki, esenza umnqophiso; nesigwebo sihlume njengesityalo esinetyhefu kumjelo wasendle.
5  Abahlali baseSamariya baya kothuka ngenxa yesithixo esilithole lenkomo saseBhete-aven; kuba ngaso abantu ngokuqinisekileyo baya kuzila, kwanababingeleli baso bothixo wasemzini ababekade besivuyela, ngenxa yozuko lwaso, kuba luya kube lumkile kuso.
6  Siya kusiwa eAsiriya njengesipho kukumkani omkhulu. UEfrayim uya kufumana ihlazo, noSirayeli uya kuba neentloni ngecebo laso.
7  ISamariya nokumkani wayo ngokuqinisekileyo iya kuthuliswa, njengesetyana elaphukileyo phezu kwamanzi.
8  Iindawo eziphakamileyo zaseBhete-aven, isono sikaSirayeli, ziya kubhujiswa. Ameva neenkunzane ziya kuphuma ezibingelelweni zakhe. Yaye abantu baya kuthi ezintabeni, ‘Sigubungeleni!’ nakwiinduli, ‘Siweleni!’
9  “Ukususela kwimihla yaseGibheya wonile, Sirayeli. Apho bema ngxi. EGibheya imfazwe nxamnye noonyana bentswela-bulungisa ayibafikelanga.
10  Xa ndinomnqweno ndiya kubaqeqesha. Yaye ngokuqinisekileyo izizwana ziya kuhlanganisana nxamnye nabo xa bebotshelelwa kwiziphoso zabo ezibini.
11  “Yaye uEfrayim wayelithokazi eliqeqeshiweyo elithanda ukubhula; yaye mna ndadlula kwintamo yakhe enenkangeleko entle. Ndakhwelisa uthile kuEfrayim. UYuda uyalima; uYakobi uyamyerhela.
12  Zihlwayelele imbewu ngobulungisa; vuna ngokuvumelana nobubele bothando. Zikhubeleleni umhlaba olimekayo, xa kukho ixesha lokumfuna uYehova de afike aze anikele uyalelo lobulungisa kuni.
13  “Nilime okungendawo. Nivune intswela-bulungisa. Nitye isiqhamo senkohliso, ngokuba nikholose ngendlela yenu, ngobuninzi babanamandla benu.
14  Kuvuke ukuxokozela phakathi kwabantu bakho, yaye izixeko zakho ezinqatyisiweyo ziya kuphangwa, njengoko uShalman wayiphangayo indlu ka-Arbhele, ngomhla wedabi xa kwatyunyuzwa unyoko kunye noonyana bakhe.
15  Ngokuqinisekileyo kuya kwenziwa ngale ndlela kuwe, Bheteli, ngenxa yobubi bakho obukhulu. Ngesifingo ukumkani wakwaSirayeli uya kuthuliswa.”
4  Liveni ilizwi likaYehova, bonyana bakaSirayeli, kuba uYehova ubabek’ ityala abemi beli lizwe, kuba akukho nyaniso nabubele bothando nakwazi uThixo kweli lizwe.
2  Kukho iziqalekiso nokuqhelisela inkohliso nokubulala, ukuba nokukrexeza, negazi liphalala liphalele.
3  Kungenxa yoko le nto eli lizwe liya kuzila naye wonke ummi okulo eya kuphelelwa kunye namarhamncwa asendle nezidalwa eziphaphazelayo zasemazulwini, kwaneentlanzi zaselwandle ziya kuhlanganiselwa ekufeni.
4  “Noko ke, makungabikho mntu usukuzana nomnye, umntu makangamohlwayi omnye, kuba abantu bakho banjengabasukuzana nombingeleli.
5  Yaye ngokuqinisekileyo uya kukhubeka ngexesha lasemini, kwanomprofeti akhubeke kunye nawe, njengasebusuku. Yaye ndiya kumvala umlomo unyoko.
6  Ngokuqinisekileyo abantu bam baya kuthuliswa, ngenxa yokuba akukho kwazi. Ngenxa yokuba ukugatyile ukwazi, ndiya kukugatya nawe ekukhonzeni njengombingeleli kum; nangenxa yokuba uqhubeka uwulibala umthetho kaThixo wakho, ndiya kubalibala oonyana bakho nam.
7  Ngokwesilinganiso sobuninzi babo, ngoko bonile kum. Uzuko lwam bananise ngalo ngehlazo.
8  Baqhubeka besiqwenga isono sabantu bam, umphefumlo wabo bawuphakamisela kwisiphoso sabo.
9  “Kuya kuthi njengoko banjalo abantu abe njalo umbingeleli; yaye ngokuqinisekileyo ndiya kubaphendulisa ngeendlela zabo; ndibabuyisele ngokwezenzo zabo.
10  Baya kudla, kodwa abayi kwanela. Abafazi baya kubaphatha njengamaheyukazi; kodwa abayi kwanda, ngenxa yokuba bayekile ukumhlonela uYehova.
11  Uhenyuzo newayini newayini enencasa zisusa intshukumisa elungileyo.
12  Abantu bam babuzisa kwisithixo sabo somthi, nomsimelelo wesandla sabo uqhubeka ubaxelela; ngenxa yokuba kanye umoya wobuhenyu ubabangele baphambuka, yaye ngohenyuzo bayemka phantsi koThixo wabo.
13  Babingelela phezu kweentaba, naphezu kweenduli baqhumisa umbingelelo, phantsi komthi oxandileyo nomthi westorakisi nomthi omkhulu, ngenxa yokuba ulungile umthunzi wawo. Kungenxa yoko le nto iintombi zenu zihenyuza noomolokazana benu bekrexeza.
14  “Andiyi kuziphendulisa iintombi zenu ngenxa yokuba zihenyuza, noomolokazana benu ngenxa yokuba bekrexeza. Ngokuba nawo amadoda, athi gu bucala namahenyukazi, aze abingelele kunye noonongogo basetempileni; yaye isizwana esingaqondiyo siya kunyathelelwa phantsi.
15  Nangona uhenyuza, Sirayeli, makangabi natyala uYuda, yaye musani ukuya eGiligali, ninganyuki niye eBhete-aven okanye nifunge nithi ‘Ephila nje uYehova!’
16  Kuba, unjengemazi yenkomo enenkani uSirayeli ukuba nenkani. Ngaba ke uYehova uya kubalusa njengetakane legusha eliyinkunzi kwindawo ebanzi?
17  UEfrayim uhlanganisene nezithixo. Myekeni!
18  Utywala babo bengqolowa buphelile, baphatha umfazi njengehenyukazi. Amakhaka akhe athande ihlazo.
19  Umoya umbophile emaphikweni awo. Yaye baya kuba neentloni ngemibingelelo yabo.”
11  “Xa uSirayeli wayeyinkwenkwe, ndamthanda, yaye ndambiza unyana wam ukuba aphume eYiputa.
2  “Bambiza bona. Kwaba kukhona yena emkayo phambi kwabo. Wabingelela kwimifanekiso kaBhahali, waza waqhumisa kwimifanekiso eqingqiweyo.
3  Kodwa mna, ndamfundisa ukuhamba uEfrayim, ndamphatha ngeengalo zam; yaye akazange aqonde ukuba ndimphilisile.
4  Ndamtsala ngeentsontelo zomntu wasemhlabeni, ngeentambo zothando, ukuze kuye ndibe njengabo baphakamisa idyokhwe emihlathini yabo, yaye ngothantamiso ndazisa ukutya kuye ngamnye.
5  Akayi kubuyela kwilizwe laseYiputa, kodwa uAsiriya uya kuba ngukumkani wakhe, ngenxa yokuba wala ukubuya.
6  Yaye ngokuqinisekileyo ikrele liya kuzijikeleza izixeko zakhe lize ligqibe imivalo yakhe yaye liqwenge ngenxa yamacebo akhe.
7  Yaye abantu bam bathambekela ekungathembekini kum. Yaye babiza kophezulu; akakho konke konke ophakamayo.
8  “Ndingakuyeka njani, Efrayim? Ndingakunikela njani, Sirayeli? Ndingathini ukukulahla njengeAdima? Ndingathini na ukukwenza ube njengeTsebhoyim? Intliziyo yam itshintshile ngaphakathi kum; kwangaxeshanye iimfesane zam ziyavutha.
9  Andiyi kukubonakalisa ukuvutha komsindo wam. Andiyi kumonakalisa uEfrayim kwakhona, kuba ndinguThixo andingomntu, Lowo Ungcwele phakathi kwakho; yaye andiyi kuvuseleleka.
10  Uya kuhamba emva koYehova. Njengengonyama uya kugquma; kuba ngokwakhe uya kugquma, yaye oonyana baza kungcangcazela bevela entshona.
11  Uya kuphuma eYiputa engcangcazela njengentaka, nanjengehobe liphuma kwilizwe laseAsiriya; yaye ngokuqinisekileyo ndiya kumenza ahlale ezindlwini zakhe,” utsho uYehova.
12  “UEfrayim undingqonge ngobuxoki, yena uSirayeli ngenkohliso. Kodwa uYuda usabhadula kuThixo, nakuLowo Ungoyena Ungcwele ukholosekile.”
8  “Emlonyeni wakho—beka isigodlo! Kukho oza njengokhozi nxamnye nendlu kaYehova, ngenxa yokuba bawugqithile umnqophiso wam, yaye banxaxhile kumthetho wam.
2  Baqhubeka bekhala kum, besithi, ‘Owu Thixo wam, thina, Sirayeli, sikwazile.’
3  “USirayeli ukulahlile okulungileyo. Utshaba malumsukele.
4  Yena ngokwakhe umise ookumkani, kodwa bengaveli kum. Umisele iinkosana, kodwa andikwazanga oko. Ngesilivere yakhe nangegolide yakhe uzenzele izithixo, ukuze zinqunyulwe.
5  Ithole lakho lenkomo lilahliwe, Samariya. Umsindo wam uyavutha kuye. Kuya kude kube nini na engafaneleki ukuba msulwa?
6  Kuba nalo elo livela kwaSirayeli. Lenziwe yingcibi, alingoThixo; ke elo thole laseSamariya liya kutyunyuzwa.
7  “Ngokuba ngumoya aqhubeka ewuhlwayela, yaye uya kuvuna umoya wesaqhwithi. Akukho kudla kuziinkozo kumilileyo. Akukho hlumelo livelisa umgubo. Ukuba mhlawumbi kukho eliwuvelisayo, abasemzini baya kuwuginya.
8  “USirayeli makaginywe. Ke phakathi kweentlanga, makabe njengesitya esingayolisiyo.
9  Kuba yena ngokwakhe unyukele kuAsiriya, njengeqwarhashe lizahlula. Kwimeko kaEfrayim, uqeshe izithandwa.
10  Nangona eqhubeka eziqesha phakathi kweentlanga, ndiya kuziqokelela ndawonye; yaye okwethutyana uya kuba sezintlungwini eziqatha ngenxa yomthwalo kakumkani neenkosana.
11  “Kuba uEfrayim wandise izibingelelo ukuze one. Umise izibingelelo ukuze one.
12  Ndambhalela phantsi izinto ezininzi zomthetho wam; zigqalwe njengento engaqhelekanga.
13  Njengemibingelelo yesipho sam waqhubeka ebingelela inyama, yaye waqhubeka esidla oko angakholiswayo kuko uYehova. Ngoko uya kusikhumbula isiphoso sakhe amphendulise ngezono zakhe. Yena ngokwakhe wabuyela eYiputa.
14  Yaye uSirayeli wamlibala uMenzi wakhe waza wakha iitempile; noYuda wazandisa izixeko ezinqatyisiweyo. Yaye ngokuqinisekileyo ndiya kuthumela umlilo kwizixeko zakhe uze uqwenge  iinqaba zokuhlala zakhe ngamnye.”
9  “Musa ukuba nemihlali, Sirayeli. Musa ukuvuya njengezizwana. Kuba ngokuhenyuza umkile kuThixo wakho. Uthande izipho zengqesho ezandeni zonke zokudla okuziinkozo.
2  Isanda nesixovulelo sewayini azibondli, newayini enencasa ingqineka imdanisa.
3  Abayi kuqhubeka behlala elizweni likaYehova, yaye uEfrayim makabuyele eYiputa, eAsiriya baya kudla oko kungahlambulukanga.
4  Abayi kuqhubeka bethulula iwayini kuYehova. Yaye akayi kukholiswa yimibingelelo yabo; bafana nesonka sezihlandlo sokuzila kubo; bonke abo basidlayo baya kuzenza inqambi. Ngokuba isonka sabo ngumphefumlo wabo; asiyi kungena endlwini kaYehova.
5  Niya kwenza ntoni nina ngomhla wokuhlangana nangomhla womthendeleko kaYehova?
6  Kuba, khangela! baya kuhamba ngenxa yokuphangwa. IYiputa ngokwayo iya kubahlanganisa; iMemfis iya kubangcwaba. Ke izinto zabo ezinqwenelekayo zesilivere, ilifa lazo liya kudliwa ngamarhawu; amatyholo anameva aya kuba ziintente zabo.
7  “Kufike imihla yokunikela ingqalelo; kufike imihla yentlawulo efanelekileyo. Abo bakwaSirayeli baya kuyazi. Abaprofeti baya kuba zizidenge, umntu onamazwi aphefumlelweyo uya kuphambana ngenxa yobuninzi besiphoso sakho, kwanobuninzi benzondo yakho.”
8  Umlindi wakwaEfrayim wayenoThixo wam. Ngokubhekisele kumprofeti, kukho isabatha sombambisi weentaka kuzo zonke iindlela zakhe; kukho inzondo endlwini kaThixo wakhe.
9  Baye bagabadela ekonakaliseni, njengakwimihla yaseGibheya. Uya kusikhumbula isiphoso sabo; uya kuzinikela ingqalelo izono zabo.
10  “Ndamfumana uSirayeli njengezidiliya zasentlango. Ndababona ookhokho benu njengekhiwane lokuqala emkhiwaneni, ekuqaleni kwawo. Basuka bona baya kuBhahali wasePehore, yaye baqhubeka bezahlulela kwinto enezothe, yaye baba lizothe njengento eyintandane yabo.
11  Ngokubhekisele kuEfrayim, njengesidalwa esiphaphazelayo uzuko lwakhe luphaphazela lumke, ukuze kungazalwa, kungabikho sisu simithayo nakukhawula.
12  Kuba nangona ekhulisa oonyana bakhe, ndiza kumhlutha abantwana ukuze kungabikho mntu; ngenxa yokuba—yeha ke yena ekusukeni kwam kuye!
13  UEfrayim, endimbone njengeTire etyalwe edlelweni, yena kanye uEfrayim ubakhuphele kumbulali oonyana bakhe.”
14  Mnike, Yehova, oko umnika kona. Mnike isibeleko esikhupha isisu namabele ashwabeneyo.
15  “Bonke ububi bakhe babuseGiligali, kuba apho ndamthiya. Ngenxa yobubi bezenzo zakhe ndiya kumgxotha endlwini yam. Andiyi kuqhubeka ndimthanda. Zonke iinkosana zakhe ziyaqhubeka zineenkani.
16  UEfrayim makaxatyelwe. Kanye iingcambu zakhe mazome. Akukho siqhamo aya kusivelisa. Kwakhona, ukuba kunokwenzeka azale, ndiya kubulala kwanezinto ezinqwenelekayo zesisu sakhe.”
17  UThixo wam uya kumgatya, kuba akamphulaphulanga, yaye uya kuba yimbacu phakathi kweentlanga.
7  “Ekumphiliseni kwam uSirayeli, isiphoso sikaEfrayim siya kutyhilwa, nezinto ezimbi zaseSamariya; kuba baxokile, isela lingenile; netutu liyaxhabasha ngaphandle.
2  Yaye abatsho entliziyweni yabo ukuba bonke ububi babo ndiya kubukhumbula. Ke izenzo zabo zibangqongile. Ziphambi kobuso bam.
3  Bamenza abe nemihlali ukumkani ngobubi babo, yaye, benza zibe nemihlali iinkosana ngeenkohliso zabo.
4  Bonke bangabakrexezi, njengeziko elibaswa ngumbhaki, oyekayo ukukhwezela emva kokuxova intlama ide inyuke.
5  Ngaloo mini kakumkani wethu, iinkosana zizigulisile—kukho umsindo ngenxa yewayini. Usitsalile isandla sakhe kunye nabagculeli.
6  Kuba basondeza intliziyo yabo kufuphi neziko; liyavutha ngaphakathi kubo. Ubusuku bonke umbhaki wabo ulele; kusasa iziko liyavutha njengomlilo odangazelayo.
7  Bashushu, bonke, njengeziko, yaye bayabaqwenga abagwebi babo. Ookumkani babo bonke bawile; akakho namnye kubo omemezayo kum.
8  “Ke uEfrayim, uxubana nezizwana. UEfrayim ube liqebengwana elibusazinge elingaguqulwanga ngelinye icala.
9  Abasemzini bawadle bawagqiba amandla akhe, yaye yena akakwazi oko. Kwakhona, izimvi ziphezu kwakhe, kodwa yena ngokwakhe akakwazi oko.
10  Yaye ikratshi likaSirayeli lingqinile ebusweni bakhe, yaye akabuyelanga kuYehova uThixo wakhe, akamfunanga ngenxa yako konke oku.
11  Yaye uEfrayim ungqineke efana nehobe elimathileyo elingenantliziyo. Babiza eYiputa; baya eAsiriya.
12  “Nayiphi na indlela abayihambayo, ndiya kuwaneka phezu kwabo umnatha wam. Njengezidalwa eziphaphazelayo zasemazulwini ndiya kubahlisa. Ndiya kubaqeqesha ngokuvumelana nengxelo yendibano yabo.
13  Yeha ke bona, kuba basabile kum! Kukuphangwa kubo, kuba banxaxhile kum! Yaye ndiya kuqhubeka ndibakhulula ngentlawulelo, kodwa bona bathethe ubuxoki nxamnye nam.
14  Yaye abamemezanga kum ukucela uncedo ngentliziyo yabo, nangona babeqhubeka bebhomboloza kwiimandlalo zabo. Ngenxa yokudla kwabo okuziinkozo newayini enencasa bahlala bengoongqikana; bayandijikela.
15  Mna ndiyaqeqesha; ndiyazomeleza iingalo zabo, kodwa baqhubeka beceba okubi ngam.
16  Baye babuya, kodwa ababuyelanga kophezulu; bafane nesaphetha esityeketyeke. Iinkosana zabo ziya kuwa ngekrele ngenxa yokuqalekisa kolwimi lwazo. Oku kuya kuba kukugculelwa kwabo elizweni laseYiputa.”
6  “Yizani, sibuyele kuYehova, kuba uqwengile kodwa uya kusiphilisa. Waqhubeka exabela, kodwa uya kusibopha.
2  Uya kusenza siphile emva kweentsuku ezimbini. Ngosuku lwesithathu uya kusiphakamisa, yaye siya kuphila phambi kwakhe.
3  Yaye siya kwazi, siya kukusukela ukwazi uYehova. Njengesifingo, ukuphuma kwakhe kumiselwa ngokuqinileyo. Yaye uya kuza njengokugaleleka kwemvula kuthi; njengemvula yasentwasahlobo enyakamisa umhlaba.”
4  “Ndiya kwenza ntoni na kuwe, Efrayim? Ndiya kwenza ntoni na kuwe, Yuda, xa ububele bothando benu bunjengamafu akusasa nanjengombethe omka ekuseni?
5  Kungenxa yoko le nto ndiya kubaxabela ngabaprofeti; Ndiya kubabulala ngamazwi omlomo wam. Yaye imigwebo phezu kwakho iya kuba njengokuphuma kokukhanya.
6  Kuba ndiyoliswa bububele bothando, kungekhona imibingelelo; ndiyoliswa kukwazi uThixo kuneminikelo etshiswa kuphele.
7  Kodwa bona ngokwabo, njengomntu wasemhlabeni, bawugqithile umnqophiso. Kukho apho baqhubene ngobuqhophololo nam.
8  IGiliyadi yidolophu yabo baqhelisela okwenzakalisayo; imikhondo yabo ligazi.
9  Yaye njengabalalela umntu, ababingeleli banxulumana namatutu. Bayabulala endleleni eya kwaShekem, ngenxa yokuba abenzanga nto yimbi ngaphandle kwehambo evakalala.
10  Endlwini kaSirayeli ndibone into eqhiphula umbilini. Apho uEfrayim uyahenyuza. USirayeli uzenze inqambi.
11  Ngapha koko, Yuda, umiselwe isivuno, xa ndibuyisa abathinjwa babantu bam.”
13  “Xa wathethayo uEfrayim, kwabakho ukungcangcazela; yena ngokwakhe waphakanyiswa kwaSirayeli. Kodwa waba netyala ngoBhahali waza wafa.
2  Ke kaloku wenza isono esongezelelekileyo ngomfanekiso otyhidiweyo ngeesilivere zakhe, izithixo ngokuqonda kwakhe, nomsebenzi wengcibi, wonke. Wathi kubo, ‘Abantu ababingelelayo mabawange amathole.’
3  Ngoko ke uya kuba njengamafu akusasa nanjengombethe omka ekuseni; njengomququ ophetshethwa sisaqhwithi kwisanda nanjengomsi ophuma kumngxuma wophahla.
4  “Kodwa mna ndinguYehova uThixo wakho kwasezweni laseYiputa, yaye kwakungekho Thixo wawumazi; kwakungekho msindisi ngaphandle kwam.
5  Mna ndakwazi entlango, kwilizwe lemikhuhlane.
6  Ngokuphathelele idlelo lakhe wanela. Wanela yaza yaphakama intliziyo yakhe. Kungenxa yoko le nto wandilibalayo.
7  Ndiya kuba njengengonyama entsha kuye. Ndiya kumkhangela njengehlosi endleleni.
8  Ndiya kuqubisana naye njengebhere elahlekelwe ngamathole ayo yaye ndiya kusikrazula isivingco sentliziyo yakhe. Yaye ndiya kumqwengela apho njengengonyama; irhamncwa lasendle liya kumqwenga.
9  Ngokuqinisekileyo oku kuya kukonakalisa, Sirayeli, ngenxa yokuba kwakunxamnye nam, nxamnye nomncedi wakho.
10  “Uphi, ke ngoko, ukumkani wakho, ukuze akusindise kuzo zonke izixeko zakho, nabagwebi bakho, owathi ngabo, ‘Ndinike ukumkani neenkosana’?
11  Ndakunika ukumkani ndinomsindo, yaye ndiya kumsusa ndivutha ngumsindo.
12  “Isiphoso sikaEfrayim siyasongwa, isono sakhe siyagcinwa.
13  Inimba yomfazi ozalayo iya kuza kuye. Ungunyana ongenabulumko, kuba ngexesha elifanelekileyo uya kuma ngxi ekuqhambukeni koonyana esibelekweni.
14  “Ndiya kumkhulula esandleni seShiyol; ekufeni ndiya kumkhulula. Luphi na ulwamvila lwakho, Kufa? Kuphi na ukutshabalalisa kwakho, Shiyol? Imfesane iya kufihlwa emehlweni am.
15  “Nokuba kungenzeka ukuba avelise iziqhamo njengezityalo zengcongolo, uya kufikelwa ngumoya wasempuma, umoya kaYehova. Unyuka usuka entlango, yaye uya kulomisa iqula lakhe uze uwutshise umthombo wakhe. Uya kubuphanga bonke ubuncwane beempahla ezinqwenelekayo.
16  “ISamariya iya kugqalwa inetyala, kuba inemvukelo nxamnye noThixo wayo. Iya kuwa likrele. Abantwana bayo baya kutyunyuzwa, nabafazi bayo abamithiyo baya kuqhaqhwa.”
14  “Buya, Sirayeli, uze kuYehova uThixo wakho, kuba ukhubekile ngesiphoso sakho.
2  Thabathani amazwi nibuyele kuYehova. Yithini kuye nonke, ‘Sixolele isiphoso sethu; uze wamkele okulungileyo, yaye siya kunikela njengembuyekezo amathole eenkomo aziinkunzi, amazwi emilebe yethu.
3  IAsiriya ayiyi kusisindisa. Asiyi kuwakhwela amahashe. Yaye asisayi kuphinda sithi: “Owu Thixo wethu!” ngenxa yoko kungumsebenzi wezandla zethu, kuba nguwe oyenzele inceba inkwenkwe engenayise.’
4  “Ndiya kukuphilisa ukungathembeki kwabo. Ndiya kubathanda ngokuzithandela, ngenxa yokuba umsindo wam ubuyile kuye.
5  Ndiya kufana nombethe kuSirayeli. Uya kutyatyamba njengenyibiba, yaye endelisele iingcambu zakhe njengeLebhanon.
6  Amasetyana akhe aya kunaba, isidima sakhe siya kuba njengesomnquba, yaye ivumba lakhe elimnandi liya kuba njengelaseLebhanon.
7  Kwakhona baya kubuya bahlale emthunzini wakhe. Baya kulima ukudla okuziinkozo, yaye baya kumila amathupha njengomdiliya. Isikhumbuzo sakhe siya kuba njengewayini yaseLebhanon.
8  “UEfrayim uya kuthi, ‘Ndisenanto yakwenza ngantoni na nezithixo?’ “Mna ngokuqinisekileyo ndiya kuphendula yaye ndiya kuqhubeka ndimkhangela. Ndinjengomthi onabileyo wejunipha. Siyafunyanwa kum isiqhamo sakho.”
9  Ngubani na onobulumko, ukuze aziqonde ezi zinto? Ngubani na ingqondi, enokuzazi? Kuba iindlela zikaYehova zithe tye, yaye amalungisa aya kuhamba ngazo; kodwa abanxaxhayo baya kukhubeka kuzo.
5  “Yivani oku, babingeleli, ninikele ingqalelo, nina ndlu kaSirayeli, nani, ndlu yokumkani, bekani indlebe, ngokuba uze kuni umgwebo lo; ngenxa yokuba nibe sisibatha eMizpa naza nanjengomnatha owanekwa eTibhore.
2  Abo baphambukayo baye bagabadela ekubulaleni kwabo ngogonyamelo, yaye ndiqhubekile ndibabongoza bonke.
3  Mna ngokobuqu ndimazile uEfrayim, yaye uSirayeli akafihlakalanga kum. Kuba ke, wena Efrayim, uphethe abafazi njengamahenyukazi; uSirayeli uzenze inqambi.
4  Izenzo zabo azibavumeli babuyele kuThixo wabo, ngenxa yokuba kukho umoya wohenyuzo phakathi kwabo; yaye abamqondanga uYehova.
5  Nekratshi likaSirayeli liyazingqina ebusweni bakhe; uSirayeli noEfrayim benziwa bakhubeke kwisiphoso sabo. KwanoYuda ukhubeke kunye nabo.
6  Kunye nomhlambi wabo wezimvu kunye nomhlambi wabo weenkomo bayahamba baze bafune uYehova, kodwa ababanga nako ukumfumana. Umkile kubo.
7  Baqhubene ngobuqhophololo noYehova, kuba bazele oonyana basemzini. Ke kaloku inyanga iya kubaqwenga bona nezahlulo zabo.
8  “Vuthelani isigodlo eGibheya, ixilongo eRama! Hlabani umkhosi eBhete-aven—emva kwakho Bhenjamin!
9  Owu Efrayim, ngemihla yokhalimelo uya kuba yinto nje ekhwankqisayo. Phakathi kwezizwe zakwaSirayeli ndiwazisile amazwi akholosekileyo.
10  Iinkosana zakwaYuda zifana kanye nabo banciphisa umda. Ukuvutha komsindo wam ndiya kukuphalazela phezu kwabo njengamanzi.
11  UEfrayim ucinezelwe, watyunyuzwa ngokusesikweni, kuba usuke wavuma ukuhamba emva kweentshaba zakhe.
12  Ndandifana nenundu kuEfrayim nanjengokubola kwindlu kaYuda.
13  “Yaye uEfrayim wasibona isifo sakhe, noYuda isilonda sakhe. Yaye uEfrayim waya kuAsiriya waza wathumela kukumkani omkhulu. Kodwa yena akakwazanga ukuniphilisa, yaye akabanga nako ukusinyanga isilonda senu.
14  Kuba ndiya kuba njengengonyama entsha kuEfrayim nanjengengonyama entsha enesingci kwindlu kaYuda. Mna, ndiya kuqwenga ndimke, ndithimbe, kungabikho mhlanguli.
15  Ndiya kuhamba, ndibuyele endaweni yam de balithwale ityala labo; ngokuqinisekileyo baya kubufuna ubuso bam. Xa besengxakini enkulu, baya kundifuna.”
1  Ilizwi likaYehova elafika kuHoseya unyana kaBheri ngemihla kaUziya, kaYotham, ka-Ahazi noHezekiya, ookumkani bakwaYuda, nangemihla kaYerobhoham unyana kaYowashe, ukumkani wakwaSirayeli.
2  Ekuqaliseni kokufika kwelizwi likaYehova kuHoseya, wathi uYehova kuHoseya: “Yiya, uzithabathele umfazi wobuhenyu nabantwana bobuhenyu, ngenxa yokuba ngohenyuzo ilizwe limkile ekulandeleni uYehova.”
3  Waza waya wazithabathela uGomere intombi kaDibhelayim, wamitha waza ekuhambeni kwexesha wamzalela unyana.
4  UYehova wahlabela mgama wathi kuye: “Mthiye igama elinguYizereli, kuba kulithuba elincinane ukuze ndiyiphendulise indlu kaYehu ngezenzo zophalazo-gazi zaseYizereli, ndize ndiyiyekise ulawulo lwasebukhosini indlu kaSirayeli.
5  Yaye ngaloo mini ndiya kwaphula isaphetha sikaSirayeli entilini yaseYizereli.”
6  Waza wamitha kwakhona ngelinye ixesha wazala intombi. Wathi ke Yena kuye: “Yithiye igama elinguLo-ruhama, ngokuba andiyi kuyenzela nceba kwakhona indlu kaSirayeli, ngenxa yokuba ndiya kuyisusa.
7  Kodwa indlu kaYuda ndiya kuyenzela inceba, yaye ndiya kuyisindisa ngoYehova uThixo wayo; kodwa andiyi kuyisindisa ngesaphetha okanye ngekrele okanye ngemfazwe, ngamahashe okanye ngabakhweli-mahashe.”
8  Wamlumla uLo-ruhama, waza wamitha wazala unyana.
9  Ngoko wathi ke Yena: “Mthiye igama elinguLo-ami, ngenxa yokuba nina aningobantu bam nam andiyi kuba ngowenu.
10  “Inani loonyana bakaSirayeli liya kuba njengentlabathi yolwandle engenakulinganiswa okanye ibalwe. Endaweni yokuba kuthiwe kubo, ‘Aningobantu bam,’ njengoko bekufudulwa kusitshiwo, kothiwa kubo, ‘Ningoonyana boTHIXO ophilayo.’
11  Ngokuqinisekileyo oonyana bakaYuda noonyana bakaSirayeli baya kuqokelelana ndawonye ngomanyano yaye baya kuzimisela intloko enye baze banyuke baphume kwelo lizwe, ngenxa yokuba iya kuba nkulu imini yaseYizereli.
2  “Yithini kubazalwana benu, ‘Bantu bam!’ nize nithi koodade wenu, ‘Mfazi owenzelwe inceba!’
2  Mseni ematyaleni nonyoko; mseni ematyaleni, ngokuba akangomfazi wam yaye andiyondoda yakhe. Yaye ufanele alahle ubuhenyu bakhe phambi kwakhe nezenzo zakhe zokukrexeza phakathi kwamabele akhe,
3  ukuze ndingamhlubi abe ze ndize ndimmise njengemini awazalwa ngayo, ndimmise njengentlango nanjengelizwe elingenamanzi ndize ndimbulale ngonxano.
4  Yaye oonyana bakhe andiyi kubenzela nceba, ngokuba bangoonyana bobuhenyu.
5  Kuba umama wabo uhenyuzile. Lowo wabamithayo wenza okuziintloni, ngokuba wathi, ‘Ndifuna ukulandela abo bathandana nam, abo bandinika isonka namanzi, uboya nelinen, ioli nesiselo.’
6  “Ngoko ke yabona ndiyayibiyela indlela yakho ngameva; yaye ndiza kwakha udonga lwamatye nxamnye naye, ukuze iindlela zakhe angazifumani.
7  Uya kusukela izithandwa zakhe, kodwa akayi kuzifumana; yaye ngokuqinisekileyo uya kuzikhangela, kodwa akayi kuzifumana. Yaye uya kuthi, ‘Ndifuna ukubuyela endodeni yam, eyokuqala, kuba bekulunge ngakumbi ngoko kunangoku.’
8  Kodwa yena akaqondanga ukuba wakunikwa ndim ukudla okuziinkozo newayini enencasa neoli, ndaza ndamenzela isilivere yaphuphuma, negolide, abasuka bayisebenzisela uBhahali.
9  “‘Ngoko ke ndiya kubuya ndize ngokuqinisekileyo ndithabathe ukudla kwam okuziinkozo ngexesha lako newayini yam enencasa ngexesha layo, ndize ndibuxhwile uboya bam nelinen yam yokugubungela ubuze bakhe.
10  Ke kaloku ndiya kubutyhila ubuze bakhe emehlweni ezithandwa zakhe, yaye akuyi kubakho umxhwilayo esandleni sam.
11  Yaye ngokuqinisekileyo ndiya kukuyekisa konke ukugcoba kwakhe, umthendeleko wakhe, ukuthwasa kwenyanga kwakhe nesabatha yakhe nawo onke amaxesha akhe omsitho.
12  Yaye ndiza kuwuphanzisa umdiliya wakhe nomkhiwane wakhe, abesithi ngazo: “Zizipho kum, endiziphiwe zizithandwa zam”; yaye ndiza kuzimisa njengehlathi, zidliwe ngokuqinisekileyo ngamarhamncwa asendle.
13  Yaye ndiza kumphendulisa ngenxa yemifanekiso kaBhahali aqhumisela kuyo umbingelelo, xa ezivathise ngomsesane wakhe nesihombo sakhe aze aqhubeke esiya kwizithandwa zakhe, yaye andilibale mna,’ utsho uYehova.
14  “‘Ngoko ke yabona ndiyamoyisa, yaye ndiza kumsa entlango, ndize ndithethe entliziyweni yakhe.
15  Yaye ndiza kumnika izidiliya zakhe ukususela ngelo xesha kuse phambili, nentili yeAkore njengesango lethemba; yaye ngokuqinisekileyo uya kuphendula apho njengeemini zobutsha bakhe nanjengemini yokuphuma kwakhe kwilizwe laseYiputa.
16  Kuya kuthi ngaloo mini,’ utsho uYehova, ‘undibize ngokuthi Ndoda yam, ungabi sandibiza ngokuthi Mnini wam.’
17  “‘Ndiza kuwashenxisa amagama emifanekiso kaBhahali emlonyeni wakhe, yaye akayi kubuye akhunjulwe amagama abo.
18  Yaye ngaloo mini ngokuqinisekileyo ndiya kwenza umnqophiso namarhamncwa asendle nesidalwa esiphaphazelayo sasemazulwini nento erhubuluzayo yasemhlabeni, ndiya kwaphula isaphetha, ikrele nemfazwe ndizikhuphe elizweni, yaye ndiza kubalalisa benqabisekile.
19  Ndiza kukugana ube ngowam ukusa kwixesha elingenammiselo, ndikugane ube ngowam ngobulungisa nangokusesikweni nangobubele bothando nangenceba.
20  Ndiza kukugana ube ngowam ngokuthembeka; yaye ngokuqinisekileyo uya kumazi uYehova.’
21  “‘Yaye ngaloo mini ndiya kuphendula,’ utsho uYehova, ‘Ndiya kuwaphendula amazulu, yaye wona aya kuwuphendula umhlaba;
22  yaye umhlaba uya kuphendula ukudla okuziinkozo newayini enencasa neoli; nazo ziya kumphendula uYizereli [‘uThixo uya kuyihlwayela imbewu’].
23  Ngokuqinisekileyo ndiya kumhlwayela njengembewu yam emhlabeni, ndimenzele inceba ongenzelwanga nceba, ndithi kwabo bangengobantu bam: “Ungabantu bam”; bona baya kuthi: “UnguThixo wam.”’”
3  Yaye uYehova waqhubeka wathi kum: “Phinda umthande, umfazi othandwa liqabane ekrexeza, njengoko kunjalo ngemeko yothando lukaYehova ngoonyana bakaSirayeli ngoxa bephethukela kwabanye oothixo nasekuthandeni izicumba zeerasintyisi.”
2  Yaye ndamthenga wangowam ngeshumi elinesihlanu lamaqhosha esilivere nangomlinganiselo wehomore yerhasi nangesiqingatha sehomore yerhasi.
3  Ndandula ndathi kuye: “Kuba uya kuhlala imihla emininzi ungowam. Uze ungahenyuzi, yaye uze ungabi nenye indoda; nam ndiya kuba ngowakho.”
4  Kungenxa yokuba oonyana bakaSirayeli baya kuhlala imihla emininzi bengenakumkani, bengenankosana, bengenambingelelo, bengenantsika, bengenaefodi namlonde-khaya.
5  Emva koko oonyana bakaSirayeli baya kubuya baze ngokuqinisekileyo bamfune uYehova uThixo wabo, noDavide ukumkani wabo; yaye ngokuqinisekileyo baya kuza begubha kuYehova nasekulungeni kwakhe ekupheleni kwemihla.
12  “UEfrayim udla umoya yaye usukela umoya wasempuma imini yonke. Wandisa ukuxoka nokuphanga. Yaye wenza umnqophiso neAsiriya, kusiwa ioli eYiputa.
2  “UYehova umbek’ ityala uYuda, kwanoYakobi uyamphendulisa ngeendlela zakhe; uya kumbuyekeza ngokwezenzo zakhe.
3  Esiswini wambamba umntakwabo ngesithende, yaye ngamandla akhe amakhulu wasukuzana noThixo.
4  Yaye waqhubeka esukuzana nengelosi woyisa. Walila, ukuze azicelele ubabalo.” EBheteli wamfumana, yaye kulapho waqalisa ukuthetha nathi.
5  Yaye uYehova uTHIXO wemikhosi, uYehova sisikhumbuzo sakhe.
6  “Wena ke, ufanele ubuyele kuThixo wakho, ugcine ububele bothando nokusesikweni; yaye hlala uthembele kuThixo wakho rhoqo.
7  Ngokubhekisele kumrhwebi, esandleni sakhe kukho isikali senkohliso; ukuqhatha koko akuthandileyo.
8  UEfrayim uthi, ‘Eneneni, ndibe sisityebi; ndizifumanele izinto ezixabisekileyo. Ke ekubulalekeni kwam konke, akukho siphoso sisisono baya kusifumana.’
9  “Kodwa ndinguYehova uThixo wakho kwasezweni laseYiputa. Kanti ndiya kukwenza uhlale kwiintente njengakwimihla yexesha elimisiweyo.
10  Yaye ndathetha nabaprofeti, nemibono ndayandisa, yaye ngesandla sabaprofeti ndaqhubeka ndizekelisa.
11  “IGiliyadi yenze okungaqhelekanga, ayenzanga nyaniso. EGiligali babingelele kwanangeenkunzi zeenkomo. Ngaphezu koko, imibingelelo yabo injengemfumba yamatye kwimijelo yasendle.
12  UYakobi wabaleka waya kwintsimi yaseSiriya, uSirayeli wakhonza ngenxa yomfazi, yaye ngenxa yomfazi walusa izimvu.
13  Yaye ngomprofeti uYehova wamnyusa eYiputa uSirayeli, yaye ngomprofeti walindwa.
14  UEfrayim wamcaphukisa ngokukrakra, yaye izenzo zakhe zophalazo-gazi uzishiya kuye, yaye iNkosi yakhe Ezukileyo iya kumbuyekeza ngongcikivo lwakhe.”
