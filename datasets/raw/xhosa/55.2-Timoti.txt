4  Ndiyakuyala ngokunzulu phambi koThixo noKristu Yesu, omiselwe ukugweba abaphilayo nabafileyo, ukuba ngenxa yokulindela ukubonakaliswa kwakhe nobukumkani bakhe,
2  lishumayele ilizwi ngokungxamisekileyo, ngexesha elilungileyo nangexesha lenkathazo, yohlwaya, khalimela, bongoza, ngako konke ukuzeka kade umsindo nobugcisa bokufundisa.
3  Kuba kuya kubakho ixesha laxa bengayi kuyinyamezela imfundiso ephilileyo, kodwa basuke ngokweminqweno yabo baziqwebele abafundisi bokubanyumbaza iindlebe;
4  baya kuyifulathela inyaniso, baphambukele kumabali obuxoki.
5  Ke wena, hlala uthe qwa, nyamezela ububi, yenza umsebenzi womvangeli, bufeze ngokupheleleyo ubulungiseleli bakho.
6  Mna sele ndigalelwa njengomnikelo othululwayo, yaye ixesha elililo lokukhululeka kwam likufuphi.
7  Ndiwulwile umlo omhle, ugqatso ndilubaleke kwada kwesa ekugqibeleni, ukholo ndilugcinile.
8  Ngoko ke ndibekelwe isithsaba sobulungisa, eya kuthi iNkosi, umgwebi olilungisa, indinike sona njengomvuzo ngaloo mini, kanti ingendim kuphela, kodwa kwanabo bonke abo bakuthandayo ukubonakaliswa kwayo.
9  Yenza unako-nako wokuza kum kamsinya.
10  Kaloku uDemas undishiyile waya eTesalonika, ngenxa yokuthanda inkqubo yezinto yangoku; uKreskens uye eGalati, uTito uye eDalmatiya.
11  NguLuka yedwa okunye nam. Thabatha uMarko uze naye, kuba uyandinceda emsebenzini wobulungiseleli.
12  UTikiko ndimthume e-Efese.
13  Xa usiza, uze undiphathele ingubo yokwaleka endayishiya eTrowa kuKarpo, nemisongo, ngokukodwa eyesikhumba.
14  UAleksandire umkhandi wobhedu wandenza izinto ezininzi ezimbi—uYehova uya kumbuyekeza ngokwezenzo zakhe—
15  ngoko nawe uze umlumkele, kuba wawachasa ngokuqatha amazwi ethu.
16  Ekuzithetheleleni kwam kokuqala akukho namnye owaba ngakum, kodwa bandishiya bonke—kwanga abangephenduliswa ngako oko—
17  kodwa iNkosi yema kufuphi nam, yandomeleza, ukuze ngam ukushumayela kufezwe ngokuzeleyo, kufikelele kuzo zonke iintlanga; yada yandihlangula nasemlonyeni wengonyama.
18  INkosi iya kundihlangula kuwo wonke umsebenzi ongendawo, indisindise ngenxa yobukumkani bayo basezulwini. Kuyo makubekho uzuko ngonaphakade kanaphakade. Amen.
19  Bulisa kuPriska nakuAkwila nakwindlu kaOnesiforo.
20  UErasto wasala eKorinte, kodwa yena uTrofimo ndamshiya eMileto egula.
21  Yenza unako-nako ukuba ufike ngaphambi kobusika. Uyabulisa kuwe uYubhulo noPudens noLino noKlawudiya nabo bonke abazalwana.
22  INkosi mayibe nomoya owubonisayo. Ububele bayo obungasifanelanga mabube nani.
1  UPawulos, umpostile kaKristu Yesu ngokuthanda kukaThixo ngokwesithembiso sobomi esinaso ngokumanywa noKristu Yesu,
2  ubhalela uTimoti, umntwana oyintanda: Ngamana ububele obungasifanelanga, nenceba, noxolo oluvela kuThixo uBawo noKristu Yesu iNkosi yethu, zingaba nawe.
3  Ndiyambulela uThixo, endinikela kuye inkonzo engcwele ngesazela esihlambulukileyo, kanye njengoko nookhokho benzayo, kuba ndingazange ndiyeke ukukukhumbula kwizikhungo zam, ubusuku nemini
4  ndilangazelela ukukubona, njengoko ndikhumbula iinyembezi zakho, ukuze ndizaliswe luvuyo.
5  Kuba ndikhumbula ukholo olukuwe olungenalo naluphi na uhanahaniso, nolwahlalayo kuqala kunyokokhulu uLoyisi nakunyoko uYunike, kodwa endinentembelo yokuba lukho nakuwe.
6  Ndiyakukhumbuza ke ukuba usikhwezele njengomlilo isiphiwo owasinikwa nguThixo ekukubekeni kwam izandla.
7  Kuba uThixo akasinikanga moya wabugwala, kodwa owamandla nowothando nowengqondo ephilileyo.
8  Ngoko ke musa ukuba nazintloni ngobungqina obungeNkosi yethu, nangokuba libanjwa kwam ngenxa yayo, ndaweni yoko yiba nenxaxheba ekubandezelekeni ngenxa yeendaba ezilungileyo, ngokwamandla kaThixo.
9  Yena wasisindisa waza wasibiza ngobizo olungcwele, kungengamisebenzi yethu, kodwa ngenxa yobubele bakhe obungasifanelanga ukuze afezekise injongo yakhe. Wasenzela obu bubele bungasifanelanga ngoKristu Yesu kwantlandlolo,
10  waza ke ngoku wabubonakalisa ngokucacileyo ngokufika koMsindisi wethu, uKristu Yesu, oye wakubhangisa ukufa kodwa wabukhanyisa ubomi nokungonakali ngeendaba ezilungileyo,
11  endamiselwa ukuba ngumshumayeli nompostile nomfundisi wazo.
12  Kungenxa yoko kanye le nto ndibandezeleka nje, kodwa andinazintloni. Kaloku ndiyakholwa, kwaye ndinentembelo yokuba uya kukulondoloza oko andibekele kona de kube yiloo mini.
13  Bambelela emazwini aphilileyo owaweva kum ngokholo nothando olukuKristu Yesu.
14  Yilondoloze kakuhle loo nto uyiphathisiweyo, ngoncedo lomoya oyingcwele ohleliyo kuthi.
15  Uyayazi into yokuba bandinikele umva bonke abantu besithili saseAsiya. UFigelo noHermogene ngabanye babo.
16  Kodwa ngamana iNkosi ingayenzela inceba yona indlu kaOnesiforo, kuba ngokufuthi wayendizisela ukuhlaziyeka, yaye akazange abe neentloni ngemixokelelwane yam.
17  Kunoko, wathi akuba seRoma, wandifuna wada wandifumana.
18  Ngamana iNkosi uYehova ingamenzela inceba ngaloo mini. Uyazi kakuhle nawe inkonzo awayinikelayo e-Efese.
2  Wena, ke ngoko, mntwana wam, qhubeka uzuza amandla kububele obungasifanelanga obukuKristu Yesu,
2  yaye izinto owazivayo kum ngokuxhaswa ngamangqina amaninzi, zidlulisele kubantu abathembekileyo, abakufanelekeleyo ukufundisa abanye.
3  Njengejoni elihle likaKristu Yesu nawe yiba nenxaxheba ezimbandezelweni.
4  Akukho joni lizibandakanya kumashishini ezorhwebo, ukuze likholise umphathi walo.
5  Kwakhona, nabani na ongenela ezemidlalo, akathweswa sithsaba ngaphandle kokuba uthobela imigaqo.
6  Umlimi osebenza nzima umele abe ngowokuqala ukuthabatha eziqhameni.
7  Kuqiqe oku ndikuthethayo; iNkosi ngokwenene iya kukunika ukuqonda kuzo zonke izinto.
8  Khumbula ukuba uYesu Kristu wavuswa kwabafileyo nokuba wayengowembewu kaDavide, ngokweendaba ezilungileyo endizishumayelayo;
9  endiva ububi ngazo ukusa kwinqanaba lemixokelelwane yentolongo njengomenzi-bubi. Noko ke, ilizwi likaThixo alibotshwanga.
10  Ngenxa yoko ndiyaqhubeka ndinyamezela zonke izinto ngenxa yabo banyuliweyo, ukuze nabo bazuze usindiso olumanyene noKristu Yesu kunye nozuko olungunaphakade.
11  Lithembekile ilizwi elithi: Ngokuqinisekileyo ukuba safa ndawonye, siya kuphila ndawonye kanjalo;
12  ukuba siyaqhubeka sinyamezela, siya kulawula ndawonye njengookumkani; ukuba siyakhanyela, naye uya kusikhanyela;
13  nokuba asithembekanga thina, uhlala ethembekile yena, kuba akanako ukuzikhanyela.
14  Hlala ubakhumbuza ngezi zinto, ubayala phambi koThixo njengengqina, ukuba bangalwi ngamazwi, nto leyo engenamsebenzi konke konke, kuba iyababhukuqa abo baphulaphuleyo.
15  Yenza unako-nako ukuba uzinikele ukholekile kuThixo, ungumsebénzi ongenazintloni nganto, uliphatha ngokufanelekileyo ilizwi lenyaniso.
16  Kodwa zicezele iintetho ezililize, ezihlambela oko kungcwele; kuba baya kuhambela phambili ekungabini nabuthixo,
17  nemfundiso yabo iya kusasazeka njengesilonda esibhidlayo. UHimenayo noFileto ngabanye babo.
18  Bona kanye aba bantu baye baphambuka enyanisweni, besithi uvuko selufikile; yaye bayalubhukuqa ukholo lwabathile.
19  Noko ke, simi ngokuqinileyo isiseko sikaThixo, esitywinwe kwathiwa: “UYehova uyabazi abakhe,” nokuthi: “Wonk’ ubani obiza igama likaYehova makalahle intswela-bulungisa.”
20  Ke endlwini enkulu akubikho zitya zagolide nezesilivere kuphela, kodwa kubakho nezomthi nezodongwe, yaye ezinye zazo zezenjongo ebekekileyo, kanti ezinye zezenjongo engabekekanga.
21  Ukuba, ke ngoko, ubani uzigcina ekude nezi zamva, uya kuba sisitya senjongo ebekekileyo, esingcwalisiweyo, nesilungele ukusetyenziselwa wonke umsebenzi olungileyo ngumnini waso.
22  Ngoko, zisabe iinkanuko zobutsha, uphuthume ubulungisa, ukholo, uthando, uxolo, kunye nabo babiza eNkosini ngentliziyo ehlambulukileyo.
23  Ngokubhekele phaya, zimangale iimbuzwano zobudenge nezokungabi nalwazi, wazi ukuba zivelisa imilo.
24  Kodwa ikhoboka leNkosi akufuneki lilwe, kunoko kufuneka lithantamise kubo bonke, likufanelekele ukufundisa, linyamezela ububi,
25  libayalela ngobulali abo bangenalutyekelo luhle; mhlawumbi uThixo angabanika inguquko ekhokelela kulwazi oluchanileyo lwenyaniso,
26  baze babuyele ezingqondweni, baphume emgibeni ababanjiswe kuwo bephila nguMtyholi, ukuze baphumeze ukuthanda kwakhe.
3  Ke, kwazi oku, ukuba ngemihla yokugqibela kuya kufika amaxesha amanqam ekunzima ukujamelana nawo.
2  Kuba abantu baya kuba ngabazithandayo, abathandi bemali, abazidlayo, abanekratshi, abanyelisi, abangathobeli bazali, abangenambulelo, abanganyanisekanga,
3  abangenawo umsa wemvelo, abangayifuni kwaphela imvisiswano, abanyelisi, abangenakuzeyisa, iindlobongela, abangathandi kulunga,
4  abangcatshi, abaneentloko ezilukhuni, abakhukhumele likratshi, abathandi beziyolo kunokuba bathande uThixo,
5  benembonakalo yozinikelo lobuthixo kodwa bengaphili ngokuvisisana nalo; ngoko ke zikhwebule kwabanjalo.
6  Kuba phakathi kwabo kuphuma abo bachwechwela imizi, belahlekisa abafazi ababuthathaka, abasindwa zizono, nabaqhutywa ziinkanuko ezahlukahlukeneyo,
7  abasoloko befunda kodwa bangaze bafikelele kulwazi oluchanileyo lwenyaniso.
8  Kanye njengokuba uYanes noYambresi bamchasayo uMoses, nabo aba bayaqhubeka beyichasa inyaniso, kuba bonakele ngokupheleleyo engqondweni, nokholo lwabo luphuthile.
9  Noko ke, abasoze bahambele ndawo, kuba impambano yabo ibonakala kubantu bonke, kwanjengokuba kwaba njalo nangempambano yabaya babini.
10  Kodwa wena uyilandele ngokusondeleyo imfundiso yam, ikhondo lam lobomi, injongo yam, ukholo lwam, ukuzeka kade umsindo kwam, uthando lwam, unyamezelo lwam,
11  iintshutshiso zam, iimbandezelo zam, uhlobo lwezinto ezenzeka kum kwa-Antiyokwe, eIkoniyo, eListra, uhlobo lweentshutshiso endizinyamezeleyo; ukanti kuzo zonke iNkosi yandihlangula.
12  Enyanisweni, bonke abo banqwenela ukuphila ngozinikelo lobuthixo ngokunxulumene noKristu Yesu, nabo baya kutshutshiswa.
13  Kodwa abantu abangendawo namabhedengu baya kuhambela phambili ebubini, belahlekisa yaye belahlekiswa.
14  Noko ke, wena yima ezintweni owazifundayo waza weyiselwa ekuzikholelweni, ubazi abantu owazifunda kubo,
15  kuba uyaze kwasebusaneni imibhalo engcwele, enako ukukunika ubulumko obusa elusindisweni ngokukholwa kuKristu Yesu.
16  Sonke iSibhalo siphefumlelwe nguThixo kwaye siyingenelo ekufundiseni, ekohlwayeni, ekulungelelaniseni izinto, ekuqeqesheleni ebulungiseni,
17  ukuze umntu kaThixo awufanelekele aze awuxhobele ngokupheleleyo wonke umsebenzi olungileyo.
