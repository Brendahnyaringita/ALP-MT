10  Ke kaloku amaFilisti alwa imfazwe noSirayeli; aza amadoda akwaSirayeli asaba phambi kwamaFilisti yaye ayesiwa phantsi ebulewe eNtabeni yeGilbhowa.
2  AmaFilisti athana mbende noSawule noonyana bakhe; ibe amaFilisti amxabela uYonatan noAbhinadabhi noMaleki-shuwa, oonyana bakaSawule.
3  Umlo waba nzima kuSawule; baza abo babetola ngesaphetha ekugqibeleni bamfumana, wangxwelerhwa ngabatoli.
4  Wandula ke uSawule wathi kumphathi wezikrweqe zakhe: “Rhola ikrele lakho uze undihlabe ngalo, ukuze la madoda angalukanga angezi aze andiphathe kakubi.” Umphathi wezikrweqe zakhe akavumanga, ngenxa yokuba wayesoyika kakhulu. Ngoko uSawule walithabatha ikrele waza waziwisa phezu kwalo.
5  Xa umphathi wezikrweqe zakhe wabonayo ukuba uSawule ufile, waziwisa naye phezu kwekrele waza wafa.
6  Wafa ngaloo ndlela ke uSawule noonyana bakhe abathathu, nabo bonke abo bendlu yakhe bafa kunye.
7  Athi onke amadoda akwaSirayeli awayesentilini akubona ukuba asabile nokuba uSawule noonyana bakhe bafile, azishiya izixeko zawo aza asaba; emva koko afika ke amaFilisti ahlala kuzo.
8  Kwathi ke ngemini elandelayo, xa amaFilisti afikayo ukuza kuhluba ababuleweyo, afumana uSawule noonyana bakhe bewile eNtabeni yeGilbhowa.
9  Amhluba aza ayinqumla ke intloko yakhe nesikrweqe sakhe athumela kwilizwe lamaFilisti macala onke ukwazisa izithixo zawo nabantu.
10  Ekugqibeleni azibeka izikrweqe zakhe endlwini yothixo wawo, aza ukakayi lwakhe alubethelela endlwini kaDagon.
11  Bakuva bonke abaseYabheshe eGiliyadi awakwenzayo amaFilisti kuSawule.
12  Ngoko esuka onke madoda anobukroti asithabatha isidumbu sikaSawule nezidumbu zoonyana bakhe azisa eYabhashe aza awangcwaba amathambo abo phantsi komthi omkhulu eYabheshe; azila ke ukutya kangangeentsuku ezisixhenxe.
13  Wafa ngaloo ndlela ke uSawule ngenxa yokungathembeki kwakhe awakwenza ngokungabi nalukholo kuYehova ngokuphathelele ilizwi likaYehova angaligcinanga nangokubuzisa kwakhe koneshologu.
14  Akabuzisanga kuYehova. Ngoko ke wambulala waza ubukumkani wabunikela kuDavide unyana kaYese.
4  Oonyana bakaYuda yayinguPeretse, uHetseron noKarmi noHure noShobhali.
2  Ke yena uRehaya unyana kaShobhali, wazala uYahati; uYahati wazala uAhumayi noLahadi. Ezi ziintsapho zamaTsorati.
3  Bona aba ngoonyana bakayise kaEtam: uYizereli noIshma noIdabhashe, (igama likadade wabo lalinguHatseleleponi,)
4  noPenuweli uyise kaGedore noEtsere uyise kaHusha. Aba yayingoonyana bakaHure izibulo likaEfratha uyise kaBhetelehem.
5  Yena uAshure uyise kaTekowa waba nabafazi ababini, uHela noNahara.
6  Ekuhambeni kwexesha uNahara wamzalela uAhuzam noHefere noTemeni noHahashitari. Aba yayingoonyana bakaNahara.
7  Bona oonyana bakaHela yayinguTsereti, uItsare noEtenan.
8  Ke yena uKotse, wazala uAnubhe noTsobhebha neentsapho zika-Ahareli unyana kaHarum.
9  Ke kaloku uYabhetse ebebekekile kunabantakwabo; ngunina owamthiya igama elinguYabhetse esithi: “Ndimzele kabuhlungu.”
10  Waza uYabhetse wabiza kuTHIXO kaSirayeli, wathi: “Ukuba nakanjani na uya kundisikelela uze ngenene uwandise ummandla wam, isandla sakho sibe nam, uze undigcine kwintlekele, ukuze ingandenzakalisi,—” Ke uThixo wamenzela oko wakucelayo.
11  Ke yena uKelubhi umntakwabo Shuha, wazala uMehire, owayenguyise kaEshton.
12  UEshton wazala uBhete-rafa noPaseha noTehina uyise kaIre-nahashe. La ngamadoda aseReka.
13  Bona oonyana bakaKenazi yayinguOteniyeli noSeraya, oonyana bakaOteniyeli, yayinguHatati.
14  Ke yena uMeyonotayi, wazala uOfra. Ke yena uSeraya, wazala uYowabhi uyise wamaGe-harashim; kuba aba ziingcibi.
15  Bona oonyana bakaKalebhi unyana kaYefune yayinguIru, uElaha noNayam; oonyana bakaElaha, yayinguKenazi.
16  Bona oonyana bakaYehaleleli yayinguZifi noZifa, uTiriya noAsareli.
17  Bona oonyana bakaEzraha yayinguYetere noMeredi noEfere noYalon; wakhawulwa uMiriyam noShamayi noIshbha uyise kaEshtemowa.
18  Ke yena umfazi wakhe ongumYuda, wazala uYerede uyise kaGedore noHebheri uyise kaSoko noYekutiyeli uyise kaZanowa. Ke aba yayingoonyana bakaBhitiya intombi kaFaro, eyathatyathwa nguMeredi.
19  Bona oonyana bomfazi kaHodiya, udade boNaham, yayinguyise kaKeyila umGarmi noEshtemowa umMahakati.
20  Bona oonyana bakaShimon yayinguAmnon noRina, uBhen-hanan noTilon. Bona oonyana bakaIshi yayinguZohete noBhen-zohete.
21  Oonyana bakaShela unyana kaYuda yayinguEre uyise kaLeka noLahada uyise kaMareshaha neentsapho zendlu yabasebenza ngelaphu elicikizekileyo bendlu ka-Ashbheya;
22  noYokim namadoda aseKozebha noYowashe noSarafi, ababa ngabanini bamakhosikazi akwaMowabhi, noYashubhi-lehem. Ke loo mazwi ngawesithethe sakudala.
23  Babengababumbi nabemi baseNetayim naseGedera. Bahlala apho kunye nokumkani emsebenzini wakhe.
24  Oonyana bakaSimeyon yayinguNemuweli noYamin, uYaribhi, uZera, uShawule,
25  uShalum unyana wakhe, uMibhesam unyana wakhe, uMishma unyana wakhe.
26  Bona oonyana bakaMishma yayinguHamuweli unyana wakhe, uZakure unyana wakhe, uShimeyi unyana wakhe.
27  Yena uShimeyi wayenoonyana abalishumi elinesithandathu neentombi ezintandathu; kodwa abantakwabo ababanga nanyana baninzi njengoYuda.
28  Yaye baqhubeka behlala eBher-shebha naseMolada naseHatsare-shuwali
29  naseBhiliha nase-Etsem naseToladi
30  naseBhetuweli naseHorma naseTsikelage
31  naseBhete-markabhoti naseHatsare-susim naseBhete-bhiri naseShaharayim. Zizo ezo izixeko zabo ukuza kutsho kulawulo lukaDavide.
32  Yona imizi yabo yayiyiEtam neAyin, iRimon neToken neAshan, izixeko ezihlanu.
33  Yonke imizi yabo eyayimacala onke kwezi zixeko yayifikelela kwaBhahali. Zizo ezo iindawo ababehlala kuzo nokubhaliswa kwabo ngokwemilibo yabo yokuzalwa.
34  UMeshobhabhi noYamleki noYosha unyana ka-Amatsiya,
35  noYoweli noYehu unyana kaYoshibhiya unyana kaSeraya unyana ka-Asiyeli,
36  noEliyohenayi noYahakobha noYeshohaya noAsaya noAdiyeli noYesimiyeli noBhenaya,
37  noZiza unyana kaShifi unyana ka-Alon unyana kaYedaya unyana kaShimri unyana kaShemaya.
38  Abo bakhankanyiweyo ngamagama babezizikhulu kwiintsapho zabo, yaye izindlu zookhokho babo zanda zaba ninzi.
39  Baqhubeka behamba ngesango laseGedore, ukuya kufikelela kwintlambo esempuma, besiya kuyifunela amadlelo imihlambi yabo.
40  Ekugqibeleni balifumana idlelo elityebileyo nelihle, nomhlaba ubanzi ungenasiphazamiso yaye bahlala ngokukhululeka; kuba abo babehlala apho kumaxesha angaphambili yayingabakwaHam.
41  Baza abo babhaliweyo ngamagama abo beza ngemihla kaHezekiya ukumkani wakwaYuda, bazixabela iintente zamaHam namaMehun afunyanwa elapho, bawatshabalalisa unanamhla; bahlala kwindawo yabo, ngenxa yokuba kwakukho amadlelo emihlambi yabo apho.
42  Yaye kubo kwakukho abathile bakoonyana bakaSimeyon ababeye kwiNtaba yeSehire, amakhulu amahlanu amadoda, kunye noPelatiya noNeyariya noRefaya noUziyeli oonyana bakaIshi ababeziintloko zabo.
43  Yaye bayixabela intsalela yabasindileyo kuma-Amaleki, baza baqhubeka behlala khona unanamhla.
26  Kwizahlulo zabagcini-masango: KumaKora, uMeshelemiya unyana kaKore woonyana baka-Asafa.
2  UMeshelemiya wayenoonyana: UZekariya wayelizibulo, uYediyayeli engowesibini, uZebhadiya engowesithathu, uYateniyeli engowesine,
3  uElam engowesihlanu, uYehohanan engowesithandathu, uEliyeho-henayi engowesixhenxe.
4  UObhedi-edom wayenoonyana: uShemaya wayelizibulo, uYehozabhadi engowesibini, uYowa engowesithathu noSakare engowesine noNetaneli engowesihlanu,
5  uAmiyeli engowesithandathu, uIsakare engowesixhenxe, uPewuletayi engowesibhozo; kuba uThixo wayemsikelele.
6  Ke yena uShemaya unyana wakhe wazalelwa oonyana ababengabalawuli bendlu kayise, kuba babengamadoda afanelekileyo, anamandla.
7  Oonyana bakaShemaya, yayinguOteni noRefayeli no-Obhedi, uElzabhadi, owayenabantakwabo abafanelekileyo, uElihu noSemakiya.
8  Bonke aba yayingoonyana bakaObhedi-edom, bona noonyana babo nabantakwabo, amadoda afanelekileyo nanamandla okwenza inkonzo, abangamashumi amathandathu anesibini bakaObhedi-edom.
9  UMeshelemiya wayenoonyana nabantakwabo, amadoda afanelekileyo, elishumi elinesibhozo.
10  UHosa woonyana bakaMerari wayenoonyana. UShimri wayeyintloko, wayengelilo izibulo kodwa uyise wammisela njengentloko;
11  uHilekiya wayengowesibini, uTebhaliya wayengowesithathu, uZekariya wayengowesine. Bonke oonyana nabantakwabo Hosa babelishumi elinesithathu.
12  Kwezi zahlulo zabagcini-masango, amadoda aziintloko ayenezabelo kanye njengabantakwabo, ukulungiselela endlwini kaYehova.
13  Ngoko benza amaqashiso ngomncinane ngokufanayo nangomkhulu ngokwezindlu zooyise, zamasango awahlukeneyo.
14  Ngoko iqashiso lasempuma lawela kuShelemiya. Kuba uZekariya unyana wakhe, umcebisi oqiqayo, wenzelwa amaqashiso, iqashiso lakhe laba semntla.
15  UObhedi-edom elakhe laba semzantsi, noonyana bakhe babenoovimba.
16  UShupim noHosa awabo ayesentshona kufuphi neSango iShalekete ngakuhola wendlela onyukayo, iqela labalindi limalunga neqela labalindi;
17  empuma kwakukho abaLevi abathandathu; emntla ngemini babebane; emzantsi ngemini babebane; koovimba baba ngababini ngababini;
18  Everandeni ngasentshona, babebane ngakuhola wendlela, bebabini everandeni.
19  Ezi yayizizahlulo zabagcini-masango zoonyana bamaKora noonyana bakaMerari.
20  KubaLevi, uAhiya wayephatha ubuncwane bendlu kaTHIXO oyinyaniso nobuncwane bezinto ezingcwalisiweyo.
21  Oonyana bakaLadan, oonyana bamaGershon abangabakaLadan; iintloko zezindlu zooyise zikaLadan umGershon, uYehiyeli.
22  Oonyana bakaYehiyeli, uZetam noYoweli umntakwabo, babephethe ubuncwane bendlu kaYehova.
23  Kuma-Amram, kumaItsare, kumaHebron, kumaUziyeli,
24  kwanoShebhuweli unyana kaGershom unyana kaMoses wayeyinkokeli koovimba.
25  Ngokuphathelele abantakwabo, kwaEliyezere kwakukho uRehabhiya unyana wakhe noYeshaya unyana wakhe noYoram unyana wakhe noZikri unyana wakhe noShelomoti unyana wakhe.
26  Lo Shelomoti nabantakwabo baphathiswa bonke ubuncwane bezinto ezenziwe ngcwele, awathi uDavide ukumkani, neentloko zezindlu zooyise, neentloko zamawaka nezamakhulu, neentloko zomkhosi bazingcwalisa.
27  Ezazivela kwiimfazwe nakumaxhoba zangcwaliswa ukuze kulungiswe indlu kaYehova.
28  Kwanako konke uSamuweli imboni noSawule unyana kaKishe noAbhinere unyana kaNere noYowabhi unyana kaTseruya ababekungcwalisile. Zonke izinto abezingcwalisile nabani na zaba phantsi kolawulo lukaShelomiti nabantakwabo.
29  KumaItsare, uKenaniya noonyana bakhe babelwa umsebenzi wangaphandle njengamagosa nanjengabagwebi phezu koSirayeli.
30  KumaHebron, uHashabhiya nabantakwabo, amadoda afanelekileyo, aliwaka elinamakhulu asixhenxe, babelawula uSirayeli kummandla weYordan ukusa entshona kuwo wonke umsebenzi kaYehova nasenkonzweni yokumkani.
31  KumaHebron, uYeriya wayeyintloko yamaHebron ngokwezizukulwana zawo ngookhokho bawo. Ngonyaka wamashumi amane wobukumkani bukaDavide afunwa ke, kwaza kwafunyanwa phakathi kwawo amadoda angamakroti anamandla eYazere yaseGiliyadi.
32  Yaye abantakwabo, amadoda afanelekileyo, ayengamawaka amabini anamakhulu asixhenxe, iintloko zezindlu zooyise. Ngoko ke uDavide ukumkani wawabela ukuba aphathe amaRubhen namaGadi nesiqingatha sesizwe sakwaManase, kuyo yonke imibandela kaTHIXO oyinyaniso nemibandela kakumkani.
11  Ekuhambeni kwexesha aqokelelana ndawonye onke amaSirayeli kuDavide eHebron, esithi: “Khangela! Silithambo lakho nenyama yakho.
2  Kokubini izolo nangaphambili, ngoxa uSawule wayengukumkani, nguwe owawukhupha nowawungenisa uSirayeli; noYehova uThixo wakho wathi kuwe, ‘Wena uya kwalusa abantu bam amaSirayeli, yaye wena uya kuba yinkokeli phezu kwabantu bam amaSirayeli.’”
3  Ngoko onke amadoda amakhulu akwaSirayeli eza kukumkani eHebron waza uDavide wenza umnqophiso kunye nawo eHebron phambi koYehova; emva koko amthambisa uDavide njengokumkani phezu koSirayeli, ngokwelizwi likaYehova ngoSamuweli.
4  Kamva uDavide naye wonke uSirayeli baya eYerusalem, oko kukuthi, iYebhusi, apho abekhona amaYebhusi abemi belo lizwe.
5  Abemi baseYebhusi bathi kuDavide: “Akusayi kungena apha.” Noko kunjalo, uDavide walithimba igwiba leZiyon, oko kukuthi, isiXeko sikaDavide.
6  Ngoko uDavide wathi: “Nabani na oxabela amaYebhusi kuqala, uya kuba yintloko nenkosana.” UYowabhi unyana kaTseruya wenyuka kuqala, waza waba yintloko.
7  UDavide wahlala kwindawo ekunzima ukuyifikelela. Kungenxa yoko le nto yabizwa ngokuba sisiXeko sikaDavide.
8  Yaye wakha isixeko macala onke, esusela eSigangeni nakwimimandla ejikelezileyo, kodwa uYowabhi wasivuselela isixeko ngokubanzi.
9  UDavide waya esiba mkhulu ngokuba mkhulu, kuba uYehova wemikhosi wayenaye.
10  Zizo ezi iintloko zamadoda kaDavide anamandla, awayesomelezana naye ebukumkanini kunye noSirayeli wonke, ukuba amenze ukumkani ngokwelizwi likaYehova ngokuphathelele uSirayeli.
11  Olu luludwe lwamadoda kaDavide anamandla: uYashobheyam unyana kaHakemoni, intloko kwabathathu. Wayevonyavonya umkhonto wakhe kumakhulu amathathu abulawa ngasihlandlo sinye.
12  Yaye emva kwakhe yayinguEleyazare unyana kaDodo umAhowa. Wayephakathi kwamadoda amathathu anamandla.
13  Yena wayenoDavide ePas-damim, apho ayezihlanganisele khona imfazwe amaFilisti. Kwakukho isiqwenga somhlaba sizele yirhasi, basaba abantu ngenxa yamaFilisti.
14  Kodwa yena wema esazulwini sesiqwenga waza wasihlangula, waza wawaxabela amaFilisti, yaye uYehova wabasindisa ngosindiso olukhulu.
15  Kwehla ke isithathu sabaziintloko emashumini amathathu saya eliweni, kuDavide emqolombeni waseAdulam, ngoxa iqela lamaFilisti lalimise inkampu entilini yamaRefa.
16  Kwaye uDavide ngoko wayekwindawo ekwakunzima ukuyifikelela; yaye inkampu yomkhosi wamaFilisti ngoko yayiseBhetelehem.
17  Emva kwethuba uDavide wanqwena waza wathi: “Owu ukuba nje bendingasela amanzi equla laseBhetelehem, elisesangweni!”
18  Ngako oko lawo mathathu anyanzelisa angena kwinkampu yamaFilisti aza akha amanzi equleni laseBhetelehem, elisesangweni, eza nawo ewathwele, awazisa kuDavide. Akavuma ke uDavide ukuwasela, kodwa wawathululela kuYehova.
19  Waza wahlabela mgama wathi: “Makube lee kum, ngokuphathelele uThixo wam, ukwenza oko! Ngaba igazi lala madoda ndifanele ndilisele ngokubeka esichengeni umphefumlo wawo? Kuba awazisa ngokubeka esichengeni imiphefumlo yawo.” Akavuma ke ukuwasela. Zizo ke ezo izinto ezenziwa ngala madoda mathathu anamandla.
20  Ke yena uAbhishayi umntakwabo Yowabhi, wayeyintloko yamathathu; yaye wayevonyavonya umkhonto wakhe phezu kwamakhulu amathathu awayebulewe, yaye naye wayedume njengabo bathathu.
21  Kulawo mathathu wayebalasele kunamabini, yaye waba yintloko kuwo; noko ke akafikanga kulawa mathathu okuqala.
22  Ke yena uBhenaya unyana kaYehoyada, unyana wendoda elikroti, owenza izenzo ezininzi eKabhetseli, waxabela oonyana ababini baka-Ariyeli wakwaMowabhi; yaye yena mhla ngekhephu wehla waza waxabela ingonyama emhadini wamanzi.
23  Yayinguye lo waxabela indoda engumYiputa, indoda eyayinkulu ngokungaqhelekanga, eyayiziikubhite ezintlanu. Yaye esandleni somYiputa lowo kwakukho umkhonto onjengomqobo wabaluki; ukanti yena wehla waya kuye enentonga, wawuxhwila umkhonto esandleni somYiputa waza wambulala ngomkhonto wakhe.
24  Wazenza ezi zinto uBhenaya unyana kaYehoyada, yaye waba negama phakathi kwamadoda amathathu anamandla.
25  Nangona wayebalasele nangaphezu kwamasumi lawo mathathu, akafikanga kuluhlu lwabaya bathathu bokuqala. Noko ke, uDavide wambeka waphatha ifanankosi lakhe.
26  Ke kumadoda anamandla omkhosi wamajoni, kwakukho uAsaheli umntakwabo Yowabhi, uElihanan unyana kaDodo waseBhetelehem,
27  uShamoti umHarori, uHeletse umPeloni,
28  uIra unyana kaIkeshe umTekowa, uAbhi-ezere umAnatoti,
29  uSibhekayi umHusha, uIlayi umAhowa,
30  uMaharayi umNetofa, uHeledi unyana kaBhahana umNetofa,
31  uItayi unyana kaRibhayi waseGibheya woonyana bakaBhenjamin, uBhenaya umPiratoni,
32  uHurayi wasentlanjeni yaseGahashe, uAbhiyeli umArbha,
33  uAzimaveti umBhaharum, uEliyabha umShahalebhim,
34  oonyana bakaHashem umGizon, uYonatan unyana kaShage umHarari,
35  uAhiyam unyana kaSakare umHarari, uElifali unyana kaUre,
36  uHefere umMekera, uAhiya umPeloni,
37  uHetsero umKarmele, uNarayi unyana kaEzebheyi,
38  uYoweli umntakwabo Natan, uMibhare unyana kaHagri,
39  uTseleke umAmoni, uNaharayi umBheroti, umphathi wezikrweqe zikaYowabhi unyana kaTseruya,
40  uIra umItri, uGarebhe umItri,
41  u-Uriya umHiti, uZabhadi unyana ka-Ahalayi,
42  uAdina unyana kaShiza umRhubhen, intloko yamaRubhen, enamashumi amathathu;
43  uHanan unyana kaMahaka, noYoshafati umMiteni,
44  u-Uziya umAshterati, uShama noYeyeli, oonyana bakaHotam umArohere,
45  uYediyayeli unyana kaShimri, noYoha umntakwabo ongumTitsi,
46  uEliyeli umMahavi, noYeribhayi noYoshaviya oonyana bakaElnaham, noItema umMowabhi.
47  UEliyeli no-Obhedi noYahasiyeli umMetsobhaya.
8  Ke yena uBhenjamin, wazala uBhela izibulo lakhe, noAshbheli owesibini noAhara owesithathu,
2  uNoha owesine noRafa owesihlanu.
3  UBhela waba noonyana, uAdare noGera noAbhihudi,
4  noAbhishuwa noNahaman noAhowa,
5  noGera noShefufan noHuram.
6  Bona abo yayingoonyana bakaEhudi. Aba babeziintloko zezindlu zookhokho ababengabemi baseGebha, babathabathela ekuthinjweni eManahati.
7  UNahaman noAhiya; noGera—nguye owabathabathela ekuthinjweni, waza wazala u-Uza noAhihudi.
8  Ke yena uShaharayim, wazala abantwana elizweni lakwaMowabhi emva kokuba ebandulule. UHushim noBhahara yayingabafazi bakhe.
9  Ke ngoHodeshe umfazi wakhe wazala uYobhabhi noTsibhiya noMesha noMalekam,
10  noYewutse noSakiya noMirma. Abo yayingoonyana bakhe, iintloko zezindlu zookhokho.
11  NgoHushim wazala uAbhitubhi noElpahali.
12  Bona oonyana bakaElpahali yayinguEbhere noMisham noShemedi, owakha iOno neLodi needolophu eziphantsi kwayo,
13  noBheriya noShema. Abo babeziintloko zezindlu zookhokho, kubemi baseAyalon. Aba ngabo bagxotha abemi baseGati.
14  Yaye kwakukho uAhiyo, uShashaki noYeremoti,
15  noZebhadiya noAradi noEdere,
16  noMikayeli noIshpa noYoha, oonyana bakaBheriya,
17  noZebhadiya noMeshulam noHizeki noHebheri,
18  noIshmerayi noIziliya noYobhabhi, oonyana bakaElpahali,
19  noYakim noZikri noZabhedi,
20  noEliyenayi noTsiletayi noEliyeli,
21  noAdaya noBheraya noShimrati, oonyana bakaShimeyi,
22  noIshpan noEbhere noEliyeli,
23  noAbhedon noZikri noHanan,
24  noHananiya noElam noAntotiya,
25  noIfedeya noPenuweli, oonyana bakaShashaki,
26  noShamsherayi noShehariya noAtaliya,
27  noYahareshiya noEliya noZikri, oonyana bakaYeroham.
28  Ezo yayiziintloko zezindlu zookhokho ngokweenzala zabo, amadoda aziintloko. Aba ngabo babehlala eYerusalem.
29  Uyise kaGibheyon, uYeyeli, wayehlala eGibheyon, yaye igama lomfazi wakhe lalinguMahaka.
30  Unyana wakhe wamazibulo yayinguAbhedon, noTsure noKishe noBhahali noNadabhi,
31  noGedore noAhiyo noZekere.
32  Ke yena uMikeloti, wazala uShimeha. Aba ngokwenene ngabo babehlala ngaphambi kwabantakwabo eYerusalem kunye nabantakwabo.
33  Ke yena uNere, wazala uKishe; uKishe wazala uSawule; uSawule wazala uYonatan noMaleki-shuwa noAbhinadabhi noEshbhali.
34  Unyana kaYonatan yayinguMeribhi-bhahali. Ke yena uMeribhi-bhahali, wazala uMika.
35  Bona oonyana bakaMika yayinguPiton noMeleki noTareya noAhazi.
36  Ke yena uAhazi, wazala uYehowada; uYehowada wazala uAlemete noAzimaveti noZimri. UZimri wazala uMotsa;
37  uMotsa wazala uBhineya, uRafaha unyana wakhe, uEleyasa unyana wakhe, uAzeli unyana wakhe.
38  UAzeli wayenoonyana abathandathu, yaye ngawo la amagama abo: UAzerikam, uBhokeru noIshmayeli noShehariya no-Obhadiya noHanan. Bonke ke abo yayingoonyana baka-Azeli.
39  Bona oonyana bakaEsheki umntakwabo yayingu-Ulam izibulo lakhe, uYehushe owesibini noElifelete owesithathu.
40  Bona oonyana bakaUlam babengamakroti, amadoda anamandla, abaphula isaphetha, yaye babenoonyana nabazukulwana abaninzi, abalikhulu elinamashumi amahlanu. Bonke abo babephuma koonyana bakaBhenjamin.
16  Ngoko bayingenisa ityeya yoTHIXO oyinyaniso baza bayibeka ngaphakathi ententeni uDavide awayeyimisele yona; baza basondeza amadini anyukayo nemibingelelo yobudlelane phambi koTHIXO oyinyaniso.
2  Akugqiba uDavide ukunikela ngomnikelo otshiswayo nemibingelelo yobudlelane, waqhubeka wabasikelela abantu egameni likaYehova.
3  Ngokubhekele phaya, wawahlulela onke amaSirayeli, indoda kwakunye nomfazi, ngamnye isonka esibusazinge neqebengwana ledatilisi neqebengwana lerasintyisi.
4  Wandula wabeka phambi kwetyeya kaYehova abathile kubaLevi njengabalungiseleli, ukuba bakhumbule yaye babulele, badumise uYehova uTHIXO kaSirayeli,
5  uAsafu intloko, owesibini kuye yayinguZekariya, noYeyeli noShemiramoti noYehiyele noMatitiya noEliyabhi noBhenaya noObhedi-edom noYeyeli, nezixhobo zohlobo lomrhubhe neehadi, noAsafu namacangci adlalwa ngokuvakalayo,
6  noBhenaya noYahaziyeli ababingeleli ababekhalisa amaxilongo rhoqo phambi kwetyeya yomnqophiso kaTHIXO oyinyaniso.
7  Kwakungaloo mhla awathi uDavide wenza umnikelo okokuqala ukubulela uYehova esebenzisa uAsafu nabazalwana bakhe esithi:
8  “Bulelani kuYehova; bizani egameni lakhe,Zaziseni phakathi kwezizwana izenzo zakhe!
9  Mvumeleni, nimculele uncuthu lwengoma,Zixhalabiseni ngezenzo zakhe zonke ezimangalisayo.
10  Qhayisani ngegama lakhe elingcwele,Mayibe nemihlali intliziyo yabo bamfunayo uYehova.
11  Funani uYehova namandla akhe,Funani ubuso bakhe rhoqo.
12  Khumbulani izenzo zakhe ezimangalisayo azenzileyo,Imimangaliso yakhe nezigwebo zomlomo wakhe,
13  Owu nzala kaSirayeli umkhonzi wakhe,Nina bonyana bakaYakobi, abanyuliweyo bakhe.
14  Yena unguYehova uThixo wethu; izigwebo zakhe zisemhlabeni wonke.
15  Wukhumbuleni umnqophiso wakhe ukusa kwixesha elingenammiselo,Ilizwi elingumyalelo wakhe, ukusa kwizizukulwana eziliwaka,
16  Mnqophiso lowo wawenza noAbraham,Nesifungo sakhe kuIsake.
17  Eso wasigcina simi njengommiselo kuYakobi,Njengomnqophiso ohlala ngokungenammiselo kuSirayeli,
18  Esithi, ‘Ndiya kukunika ilizwe laseKanan,Njengesabelo selifa lakho.’
19  Oku kwakunjalo xa nanimbalwa ngenani,Ewe, nimbalwa kakhulu, yaye ningabaphambukeli kulo.
20  Babehambahamba kwiintlanga ngeentlanga,Besuka kobunye ubukumkani baye kwesinye isizwana.
21  Akazange avumele nabani na ukuba abaqhathe,Kodwa ngenxa yabo wohlwaya ookumkani,
22  Esithi, ‘Musani ukubachukumisa abathanjisiweyo bam,Ningenzi okubi nakubaprofeti bam.’
23  Mvumeleni uYehova, nonke nina basemhlabeni!Yazisani ngosindiso alunikelayo imihla ngemihla!
24  Balisani ngozuko lwakhe phakathi kweentlanga,Phakathi kwezizwana zonke izenzo zakhe ezimangalisayo.
25  Kuba mkhulu uYehova yaye ngowokudunyiswa kakhulu,Yaye uyoyikeka ngaphezu kwabo bonke abanye oothixo.
26  Kuba bonke oothixo bezizwana ngoothixo abangenaxabiso.Yena uYehova, wenze amazulu.
27  Isidima nobungangamsha buphambi kwakhe,Amandla novuyo endaweni yakhe.
28  Nikelani kuYehova, nina zintsapho zezizwana,Nikelani kuYehova uzuko namandla.
29  Nikelani kuYehova uzuko lwegama lakhe,Thwalani isipho, nize phambi kwakhe.Qubudani kuYehova nihombe ngobungcwele.
30  Yibani sezintlungwini eziqatha ngenxa yakhe, nonke nina bantu basemhlabeni!Nelizwe elinemveliso limiselwe ngokuqinileyo:Alisayi kushukunyiswa.
31  Makabe nemihlali amazulu, nomhlaba uvuye,Mabathi phakathi kweentlanga, ‘UYehova ngukumkani!’
32  Malududume ulwandle kwanoko kuluzalisileyo,Mayigcobe intsimi nako konke okukuyo.
33  Kwangaxeshanye ngenxa kaYehova imithi yehlathi mayimemelele ngovuyo,Kuba uze kuwugweba umhlaba.
34  Bulelani kuYehova, kuba ulungile,Kuba ububele bakhe bothando bukho ukusa kwixesha elingenammiselo.
35  Yithini, ‘Sisindise, Thixo wosindiso lwethu,Uze usiqokelele ndawonye usisindise ezintlangeni,Ukuze sibulele igama lakho elingcwele, sithethe ngemigcobo indumiso yakho.
36  Makabongwe uYehova uTHIXO kaSirayeli ukususela kwixesha elingenammiselo kuse kwixesha elingenammiselo.’” Yaye bonke abantu bathi, “Amen!” bamdumisa uYehova.
37  Wabashiya apho phambi kwetyeya yomnqophiso kaYehova uAsafu nabazalwana bakhe ukuba balungiselele rhoqo phambi kweTyeya, ngokwemfuneko yosuku ngalunye;
38  no-Obhedi-edom nabazalwana bakhe, ababengamashumi amathandathu anesibhozo, no-Obhedi-edom unyana kaYedutun noHosa njengabagcini-masango;
39  noTsadoki umbingeleli nabazalwana bakhe ababingeleli phambi komnquba kaYehova kwindawo ephakamileyo yaseGibheyon,
40  ukuba banikele iminikelo etshiswayo eya kuYehova esibingelelweni somnikelo otshiswa rhoqo kusasa nangokuhlwa ngako konke okubhaliweyo emthethweni kaYehova awawubeka njengomyalelo phezu koSirayeli;
41  babenoHeman noYedutun nawo onke amanye amadoda akhethiweyo awayetyunjwe ngamagama ukuba abulele kuYehova, ngenxa yokuba “ububele bakhe bothando bukho ukusa kwixesha elingenammiselo”;
42  yaye babenoHeman noYedutun, ukuba bakhalise amaxilongo namacangci nezixhobo zengoma kaTHIXO oyinyaniso; noonyana bakaYedutun esangweni.
43  Bahamba bonke abantu ngamnye waya endlwini yakhe. Ngoko ke uDavide waya kusikelela indlu yakhe.
18  Kwathi ke emva koko uDavide wawaxabela amaFilisti waza wawoyisa yaye wayithabatha iGati needolophu eziphantsi kwayo esandleni samaFilisti.
2  Wandula waxabela uMowabhi, aza amaMowabhi aba ngabakhonzi bakaDavide bokuzisa unikelo.
3  Waza uDavide wahlabela mgama waxabela uHadadezere ukumkani waseTsobha eHamati njengoko wayesiya kumisa ulawulo lwakhe kuMlambo umEfrate.
4  Ngokubhekele phaya, uDavide wathimba kuye iwaka leenqwelo namawaka asixhenxe abakhweli-mahashe namashumi amabini amawaka amadoda ahamba ngeenyawo. UDavide wawanqumla imisipha onke amahashe atsala iinqwelo, kodwa washiya kuwo amahashe alikhulu atsala iinqwelo.
5  Xa iSiriya yaseDamasko yeza kuncedisa uHadadezere ukumkani waseTsobha, uDavide waxabela kumaSiriya amadoda angamashumi amabini anesibini amawaka.
6  Emva koko uDavide wamisa iinkampu zomkhosi eSiriya yaseDamasko, aza amaSiriya aba ngabakhonzi bakaDavide bokuzisa unikelo. Yaye uYehova waqhubeka emsindisa uDavide naphi na apho wayesiya khona.
7  Ngaphezu koko, uDavide wathabatha amakhaka egolide abusazinge awayekubakhonzi bakaHadadezere, wawazisa eYerusalem.
8  Yaye eTibhati naseKun, izixeko zikaHadadezere, uDavide wathabatha ubhedu oluninzi kakhulu. USolomon wenza ngalo ulwandle lobhedu neentsika neempahla zobhedu.
9  Wathi uTowu ukumkani waseHamati akuva ukuba uDavide uxabele wonke umkhosi wamajoni kaHadadezere ukumkani waseTsobha,
10  kamsinya wathumela uHadoram unyana wakhe kuKumkani uDavide ukuba ambuze ngentlalo-ntle aze avuyisane naye ngenxa yokuba wayelwe noHadadezere ngokokude amxabele, (kuba uHadadezere wayeqeqeshelwe imfazwe nxamnye noTowu, ) yaye wayephethe zonke iintlobo zempahla yegolide nesilivere nobhedu.
11  Nezi uKumkani uDavide wazingcwalisela uYehova kunye nesilivere negolide awayithabatha kuzo zonke iintlanga, kwaEdom nakwaMowabhi nakoonyana baka-Amoni nakumaFilisti nakuAmaleki.
12  Ke yena uAbhishayi unyana kaZeruya, waxabela amaEdom kwiNtlambo yeTyuwa, ishumi elinesibhozo lamawaka.
13  Wabeka iinkampu zomkhosi kwaEdom, yaye onke amaEdom aba ngabakhonzi bakaDavide. UYehova waqhubeka emsindisa uDavide naphi na apho wayesiya khona.
14  UDavide waqhubeka elawula wonke uSirayeli, yaye waqhubeka ebenzela izigwebo nobulungisa bonke abantu bakhe.
15  Kwaye uYowabhi unyana kaTseruya wayephethe umkhosi, uYehoshafati unyana ka-Ahiludi wayegcina ingxelo.
16  UTsadoki unyana ka-Ahitubhi noAhimeleki unyana ka-Abhiyatare babengababingeleli, uShavesha yena engunobhala.
17  UBhenaya unyana kaYehoyada wayephethe amaKereti namaPeleti; oonyana bakaDavide babesesikhundleni sokuqala kwicala likakumkani.
17  Kwathi ke kamsinya nje akuba uDavide ehlala endlwini yakhe, uDavide wathi kuNatan umprofeti: “Yabona, ndihlala endlwini yomsedare, kodwa ityeya yomnqophiso kaYehova iphantsi kwamalaphu entente.”
2  Waza uNatan wathi kuDavide: “Yonk’ into esentliziyweni yakho yenze, kuba uTHIXO oyinyaniso unawe.”
3  Kwathi ke ngobo busuku kwafika ilizwi likaThixo kuNatan lisithi:
4  “Hamba, uye kuthi kuDavide umkhonzi wam, ‘Utsho uYehova ukuthi: “Asinguwe oya kundakhela indlu yokuhlala.
5  Kuba andihlalanga ndlwini, ukususela kwimini endamnyusa ngayo uSirayeli de kube namhlanje, kodwa ndaqhubeka ndiphuma kwenye intente ndiye ententeni ndisuka komnye umnquba ndiye komnye.
6  Ebudeni balo lonke ixesha lokuhambahamba noSirayeli wonke, ngaba ndakha ndathetha ilizwi elinye nomnye wabagwebi bakwaSirayeli endabayalela ukuba baluse abantu bam, ndisithi, ‘Kutheni ningandakhelanga nje indlu yemisedare?’”’
7  “Ke kaloku uya kuthi kumkhonzi wam uDavide, ‘Utsho uYehova wemikhosi ukuthi: “Mna ndakuthabatha edlelweni ekulandeleni umhlambi ukuba ube yinkokeli yabantu bam amaSirayeli.
8  Ndiya kuba nawe naphi na apho uya khona, yaye ndiya kuzinqumla zonke iintshaba zakho phambi kwakho, yaye ngokuqinisekileyo ndiya kukunika igama njengegama labo bakhulu abaphezu komhlaba.
9  Ngokuqinisekileyo ndiya kubamisela indawo abantu bam amaSirayeli ndize ndibatyale, kwaye eneneni baya kuhlala apho bakhoyo yaye abasayi kuphinda baphazanyiswe; noonyana bentswela-bulungisa abayi kubaphazamisa kwakhona, njengoko benjenjalo ekuqaleni,
10  ukususela ngemihla endabeka abagwebi njengabaphathi phezu kwabantu bam amaSirayeli. Ngokuqinisekileyo ndiya kuzithoba zonke iintshaba zakho. Yaye ndiyakuxelela ukuba, ‘UYehova uya kukwakhela indlu.’
11  “‘“Kuya kuthi xa izalisekile imihla yakho yokuba uye kookhokho bakho, ngokuqinisekileyo ndiya kukuvelisela imbewu yakho emva kwakho komnye woonyana bakho, yaye eneneni ndiya kubumisela ngokuqinileyo ubukumkani bakhe.
12  Nguye ke oya kundakhela indlu, yaye ngokuqinisekileyo ndiya kuyimisela ngokuqinileyo itrone yakhe ukusa kwixesha elingenammiselo.
13  Mna ndiya kuba nguyise, yena abe ngunyana wam; yaye ububele bam bothando andiyi kubushenxisa kuye njengoko ndabushenxisayo kowayengaphambi kwakho.
14  Ndiza kummisa endlwini yam nasebukumkanini bam ukusa kwixesha elingenammiselo, yaye itrone yakhe iya kuhlala ukusa kwixesha elingenammiselo.”’”
15  Ngokwala mazwi onke nangokwalo mbono wonke uNatan wathetha ngaloo ndlela kuDavide.
16  Emva koko uKumkani uDavide wangena, wahlala phambi koYehova waza wathi: “Ndingubani na mna, Yehova Thixo, iyintoni na yona indlu yam ukuba undizise nalapha?
17  Ngokungathi noku kuyinto encinane emehlweni akho,Thixo, kanti uthetha ngendlu yomkhonzi wakho kuselithuba elide elingaphambili, wandikhangela wandenza umntu osethubeni lokuba sebukhosini, Yehova Thixo.
18  Yintoni na ke engakumbi anokuyithetha uDavide kuwe ngokubekwa komkhonzi wakho, xa wena umazi kakuhle umkhonzi wakho?
19  Owu Yehova, ngenxa yomkhonzi wakho nangokuvumelana nentliziyo yakho uzenzile zonke ezi zinto zinkulu ngokwenza yonke imisebenzi emikhulu yaziwe.
20  Owu Yehova, akukho unjengawe, yaye kungekho naThixo ngaphandle kwakho ngako konke oko sikuvileyo ngeendlebe zethu.
21  Yaye luluphi na olunye uhlanga emhlabeni olunjengabantu qbakho amaSirayeli, awathi uTHIXO oyinyaniso wazikhululela bona njengesizwana, ukuze akwabele igama ngempumelelo enkulu nangezinto ezoyikekayo ngokugxotha iintlanga phambi kwabantu bakho owabakhululayo eYiputa?
22  Wamisa abantu bakho amaSirayeli njengabantu bakho ukusa kwixesha elingenammiselo, yaye wena, Yehova, waba nguThixo wabo.
23  Ke kaloku, Yehova, ilizwi olithethileyo ngomkhonzi wakho nangendlu yakhe malingqineke lithembekile ukusa kwixesha elingenammiselo, uze wenze kanye njengoko uthethileyo.
24  Igama lakho malingqineke lithembekile, libe likhulu ukusa kwixesha elingenammiselo, kuthiwe, ‘UYehova wemikhosi, uTHIXO kaSirayeli nguThixo kuSirayeli,’ yaye indlu yomkhonzi wakho uDavide mayihlale phambi kwakho.
25  Kuba wena Thixo wam, uyityhilile kumkhonzi wakho injongo yokumakhela indlu. Kungenxa yoko le nto umkhonzi wakho efumene isihlandlo sokuthandaza kuwe.
26  Ke kaloku, Yehova, unguTHIXO oyinyaniso, yaye umthembise oku kulunga  umkhonzi wakho.
27  Ke kaloku makube kuwe ukuyisikelela indlu yomkhonzi wakho ukuze iqhubeke ukusa kwixesha elingenammiselo phambi kwakho; kuba wena ngokwakho, Yehova, uyisikelele, yaye isikelelekile ukusa kwixesha elingenammiselo.”
9  Onke ke amaSirayeli, abhaliswa ngokwemilibo yawo yokuzalwa; nango ebhalwe kwiNcwadi yooKumkani bakaSirayeli. Kwaye uYuda wathatyathelwa ekuthinjweni eBhabhiloni ngenxa yokungathembeki kwakhe.
2  Bona abemi bokuqala ababeselifeni labo ezixekweni zabo yayingamaSirayeli, ababingeleli, abaLevi namaNethini.
3  Yaye eYerusalem kwakuhlala abathile koonyana bakaYuda nabathile koonyana bakaBhenjamin nabathile koonyana bakaEfrayim nabakaManase:
4  yayingu-Utayi unyana ka-Amihudi unyana kaOmri unyana kaImri unyana kaBhani, oonyana bakaPeretse unyana kaYuda.
5  KumaShilo, nguAsaya izibulo noonyana bakhe.
6  Koonyana bakaZera, nguYewuweli, nabantakwabo ababengamakhulu amathandathu anamashumi asithoba.
7  Koonyana bakaBhenjamin, nguSalu unyana kaMeshulam unyana kaHodaviya unyana kaHasenuwa,
8  noIbheneya unyana kaYeroham, noElaha unyana kaUzi unyana kaMikeri, noMeshulam unyana kaShefatiya unyana kaRehuweli unyana kaIbheniya.
9  Abantakwabo ngokweenzala zabo babengamakhulu asithoba anamashumi mahlanu anesithandathu. Onke loo madoda ayeziintloko ngokwezindlu zookhokho bawo.
10  Kubabingeleli yayinguYedaya noYehoyaribhi noYakin,
11  noAzariya unyana kaHilekiya unyana kaMeshulam unyana kaTsadoki unyana kaMerayoti unyana ka-Ahitubhi, inkokeli yendlu yoTHIXO oyinyaniso,
12  noAdaya unyana kaYeroham unyana kaPashure unyana kaMalekiya, noMahasayi unyana ka-Adiyeli unyana kaYazera unyana kaMeshulam unyana kaMeshilemiti unyana kaImere,
13  nabantakwabo, iintloko zendlu yookhokho babo, iwaka elinamakhulu asixhenxe anamashumi amathandathu, amadoda anamandla enobuchule emsebenzini wenkonzo wendlu yoTHIXO oyinyaniso.
14  KubaLevi kwakukho uShemaya unyana kaHashubhi unyana ka-Azerikam unyana kaHashabhiya koonyana bakaMerari;
15  noBhakebhakare, uHereshe noGalali, noMataniya unyana kaMikha unyana kaZikri unyana ka-Asafu,
16  no-Obhadiya unyana kaShemaya unyana kaGalali unyana kaYedutun, noBherekiya unyana ka-Asa unyana kaElikana, owayehlala emizini yamaNetofa.
17  Abagcini-masango yayinguShalum noAkubhi noTalemoni noAhiman nabantakwabo uShalum intloko,
18  kwade kwaba lelo xesha esesangweni likakumkani ngasempuma. Aba yayingabagcini-masango eenkampu zoonyana bakaLevi.
19  Yena uShalum unyana kaKore unyana kaEbhiyasafu unyana kaKora nabantakwabo ngokwendlu yooyise amaKora, wayephethe umsebenzi wenkonzo, bengabagcini-mnyango wentente, nooyise  babephethe intente kaYehova, bengabagcini-sango.
20  YayinguFinehasi unyana kaEleyazare owayeyinkokeli yabo ngaphambili. UYehova wayenaye.
21  UZekariya unyana kaMeshelemiya wayengumgcini-sango ekungeneni kwentente yokuhlangana.
22  Bonke abo bakhethwayo njengabagcini-masango ngasembundwini wocango babengamakhulu amabini aneshumi elinesibini. Babebhaliwe ngokwemilibo yokuzalwa kwabo emizini yabo. Aba bamiselwa nguDavide nanguSamuweli imboni kwisigxina sabo sentembeko.
23  Bona noonyana babo babengabalindi emasangweni endlu kaYehova, endlwini yentente.
24  Kumacala omane babekho abagcini-masango, ngasempuma, ngasentshona, ngasemntla nangasemzantsi.
25  Abantakwabo babesiza emizini yabo imihla esixhenxe, amaxesha ngamaxesha, kunye nabo.
26  Kuba kwisigxina sentembeko kwakukho amadoda amane anamandla abagcini-masango. BabengabaLevi, ababephethe kumagumbi okudlela nobuncwane bendlu yoTHIXO oyinyaniso.
27  Yaye babechitha ubusuku bejikeleza indlu yoTHIXO oyinyaniso; besenza inkonzo yokulinda, begcina nesitshixo, ukuze bavule rhoqo kusasa.
28  Abathile kubo babephethe iimpahla zenkonzo, kuba babezibala ekuzingeniseni kwabo baze bazibale nasekuzikhupheni kwabo.
29  Abathile kubo yayingamadoda ayemiselwe phezu kweempahla naphezu kwazo zonke iimpahla ezingcwele naphezu komgubo ocolekileyo newayini neoli nentlaka yokuqhumisa neoli yebhalsam.
30  Abathile koonyana bababingeleli babengabenzi bomxube wezithambiso weoli yebhalsam.
31  Ibe uMatitiya wabaLevi, owayelizibulo likaShalum umKora, wayekwisigxina sentembeko kwizinto ezibhakwe ngeepani.
32  Abathile koonyana bamaKohati, abantakwabo, babengabaphathi kwizonka ezikroziswayo, ukuze asilungiselele isabatha ngesabatha.
33  Ezi yayiziimvumi, iintloko zooyise babaLevi kumagumbi okudlela, nezazikhululekile kwizabelo zazo; kuba imini nobusuku kwakuyimbopheleleko yazo ukuba semsebenzini.
34  Zizo ezi iintloko zooyise babaLevi ngokweenzala zazo, amadoda aziintloko. Ezi zezo zazihlala eYerusalem.
35  EGibheyon kwakuhlala uYeyeli, uyise kaGibheyon. Igama lomfazi wakhe lalinguMahaka.
36  Unyana wakhe wamazibulo yayinguAbhedon, noTsure noKishe noBhahali noNere noNadabhi,
37  noGedore noAhiyo noZekariya noMikeloti.
38  Ke yena uMikeloti, wazala uShimeyam. Ngokwenene ngabo abahlala phambi kwabantakwabo eYerusalem kunye nabantakwabo.
39  Ke yena uNere, wazala uKishe; uKishe wazala uSawule; uSawule wazala uYonatan noMaleki-shuwa noAbhinadabhi noEshbhali.
40  Unyana kaYonatan yayinguMeribhi-bhahali. Ke yena uMeribhi-bhahali, wazala uMika.
41  Bona oonyana bakaMika yayinguPiton noMeleki noTareya noAhazi.
42  Ke yena uAhazi, wazala uYara; uYara wazala uAlemete noAzimaveti noZimri. UZimri wazala uMotsa.
43  Ke yena uMotsa, wazala uBhineya noRefaya unyana wakhe, uEleyasa unyana wakhe, uAzeli unyana wakhe.
44  UAzeli wayenoonyana abathandathu, yaye ngawo la amagama abo: uAzerikam, uBhokeru noIshmayeli noShehariya no-Obhadiya noHanan. Abo yayingoonyana baka-Azeli.
28  UDavide wahlanganisela ndawonye zonke iinkosana zakwaSirayeli, iinkosana zezizwe neenkosana zezahlulo zabo balungiselela ukumkani neentloko zamawaka neentloko zamakhulu neentloko zazo zonke iimpahla nezemfuyo yokumkani neyoonyana bakhe, kunye namagosa enkundla namadoda anamandla, kwanawo onke amakroti, amadoda anamandla, ukuba beze eYerusalem.
2  Wasuka wema ngeenyawo uDavide ukumkani waza wathi: “Ndiphulaphuleni, bazalwana bam nani bantu bam. Mna, kwaye kusentliziyweni yam ukuyakhela indlu yokuphumla ityeya yomnqophiso kaYehova nanjengesihlalo soThixo wethu, yaye ndiwenzile amalungiselelo okuyakha.
3  UTHIXO oyinyaniso wathi kum, ‘Akuyi kulakhela indlu igama lam; kuba ungumntu weemfazwe, yaye uphalaze igazi.’
4  Koko uYehova uTHIXO kaSirayeli wandinyula kuyo yonke indlu kabawo ukuba ndibe ngukumkani kuSirayeli ukusa kwixesha elingenammiselo; kuba yayinguYuda awamnyula njengenkokeli, yaye endlwini kaYuda indlu kabawo, phakathi koonyana bakabawo, wakholiswa ndim, ukuba andenze ukumkani kuSirayeli wonke;
5  nakoonyana bam bonke (kuba uYehova undinike oonyana abaninzi) unyule uSolomon unyana wam ukuba ahlale esihlalweni sobukumkani bukaYehova phezu koSirayeli.
6  “Ngaphezu koko, wathi kum, ‘USolomon unyana wakho nguye oya kuyakha indlu yam neentendelezo zam; kuba ndimnyule njengonyana wam, yaye mna ndiya kuba nguyise.
7  Ngokuqinisekileyo ndiya kubumisela ngokuqinileyo ubukumkani bakhe ukusa kwixesha elingenammiselo ukuba uthe wazimisela ngamandla ukwenza imiyalelo yam nezigwebo zam, njengoko kunjalo namhlanje.’
8  Ke kaloku, ndiyaniyala emehlweni kaSirayeli wonke, ibandla likaYehova, nasezindlebeni zikaThixo wethu, yinyamekeleni nize niyiphande yonke imiyalelo kaYehova uThixo wenu, ukuze nilime eli lizwe lihle yaye ngokuqinisekileyo nikwazi ukulidlulisela njengelifa koonyana benu emva kwenu ukusa kwixesha elingenammiselo.
9  “Ke wena, Solomon nyana wam, uze umazi uTHIXO kayihlo, umkhonze ngentliziyo epheleleyo nangomphefumlo onoyolo; kuba uYehova uyazigocagoca zonke iintliziyo, akuqonde konke ukutyekela kweengcamango. Ukuba uthe wamfuna, uya kumfumana; kodwa ukuba uthe wamshiya, uya kukulahla ngonaphakade.
10  Ke kaloku, bona kuba unyulwe nguYehova ukuba wakhe indlu njengengcwele. Yiba nesibindi uze uthabath’ inyathelo.”
11  UDavide wanika uSolomon unyana wakhe iplani eyilwe ngobugcisa yeveranda nezindlu zayo noovimba bayo namagumbi ayo aseluphahleni namagumbi ayo angaphakathi amnyama nendlu yesigqubuthelo socamagushelo;
12  kwaneplani yokuyilwa ngobugcisa kwayo yonk’ into awayenayo ngempefumlelo ngokuphathelele iintendelezo zendlu kaYehova nawo onke amagumbi okudlela macala onke, nobuncwane bendlu kaTHIXO oyinyaniso nobuncwane bezinto ezingcwalisiweyo;
13  nezahlulo zababingeleli nezabaLevi nezawo wonke umsebenzi wenkonzo yendlu kaYehova nazo zonke iimpahla zenkonzo yendlu kaYehova;
14  nezegolide ngobunzima, igolide yeempahla zonke zemisebenzi eyahlukahlukeneyo, nezeempahla zonke zesilivere ngobunzima, nazo zonke iimpahla zemisebenzi eyahlukahlukeneyo;
15  nobunzima beziphatho zezibane zegolide nobezibane zazo zegolide, ngokobunzima beziphatho zezibane ezahlukahlukeneyo nezibane zazo, nobeziphatho zezibane zesilivere ngokobunzima besiphatho sezibane nezibane zaso ngokwenkonzo yeziphatho zezibane ezahlukahlukeneyo;
16  negolide ngokobunzima beetafile zezonka ezikrozisiweyo, yeetafile ezahlukahlukeneyo nesilivere yeetafile zesilivere;
17  neefolokhwe nezitya nemiphanda yegolide esulungekileyo, nezezitya ezincinane zegolide ngokobunzima bezitya ezincinane ezahlukahlukeneyo, nezitya zesilivere ezincinane ngobunzima bezitya ezincinane ezahlukahlukeneyo;
18  nezesibingelelo sesiqhumiso sokusulungekisa igolide ngokobunzima nezembonakaliso yenqwelo, eyile, iikherubhi zegolide ezolula amaphiko azo zikhusela ityeya yomnqophiso kaYehova.
19  “Wanika ingqiqo ngokubhala konke okuvela esandleni sikaYehova, nayo yonke iplani yemisebenzi yokuyilwa ngobugcisa.”
20  UDavide wahlabela mgama wathi kuSolomon unyana wakhe: “Yiba nesibindi yomelela, uze uthabathe inyathelo. Musa ukoyika, ungankwantyi, kuba uYehova uThixo, uThixo wam, unawe. Akayi kukulahla okanye akushiye de wonke umsebenzi wenkonzo kaYehova ugqitywe.
21  Nazi ke izahlulo zababingeleli nezabaLevi zayo yonke inkonzo yendlu yoTHIXO oyinyaniso; yaye kuwo wonke umsebenzi kukho bonke abo bavumayo abanobuchule benkonzo yonke, kwaneenkosana nabo bonke abantu, ukuba benze onke amazwi akho.”
27  Ke bona oonyana bakaSirayeli ngokwenani labo, iintloko zezindlu zooyise neentloko zamawaka nezamakhulu nezamagosa abo awayelungiselela ukumkani yonke imibandela yezahlulo yabo babengena nababephuma iinyanga ngeenyanga kuzo zonke iinyanga zonyaka, isahlulo ngasinye sasingamashumi amabini anesine amawaka.
2  Phezu kwesahlulo sokuqala kweyokuqala inyanga yayinguYashobheyam unyana kaZabhediyeli, kwisahlulo sakhe kwakukho amashumi amabini anesine amawaka.
3  Abathile koonyana bakaPeretse yena owayeyintloko yazo zonke iintloko zamaqela abakhonzi babengabenyanga yokuqala.
4  Yaye kwisahlulo seyesibini inyanga yayinguDodayi umAhowa nesahlulo sakhe, uMikeloti wayeyinkokeli, yaye kwisahlulo sakhe kwakukho amashumi amabini anesine amawaka.
5  Intloko yeqela lesithathu labakhonzi kweyesithathu inyanga yayinguBhenaya unyana kaYehoyada umbingeleli oyintloko, yaye kwisahlulo sakhe yayingamashumi amabini anesine amawaka.
6  Lo Bhenaya waye eyindoda enamandla kumashumi amathathu yaye wayephethe loo mashumi mathathu; yaye kwisahlulo sakhe yayinguAmizabhadi unyana wakhe.
7  Owesine kweyesine inyanga yayinguAsaheli, umzalwana kaYowabhi, noZebhadiya unyana wakhe emva kwakhe, yaye kwisahlulo sakhe yayingamashumi amabini anesine amawaka.
8  Intloko yesihlanu kweyesihlanu inyanga yayinguShamhuti umIzra, yaye kwisahlulo sakhe babengamashumi amabini anesine amawaka.
9  Owesithandathu kweyesithandathu inyanga yayinguIra unyana kaIkeshe umTekowa, yaye kwisahlulo sakhe yayingamashumi amabini anesine amawaka.
10  Owesixhenxe kweyesixhenxe inyanga yayinguHeletse umPeloni woonyana bakaEfrayim, yaye kwisahlulo sakhe yayingamashumi amabini anesine amawaka.
11  Owesibhozo kweyesibhozo inyanga yayinguSibhekayi umHusha wamaZera, yaye kwisahlulo sakhe yayingamashumi amabini anesine amawaka.
12  Owesithoba kweyesithoba inyanga yayinguAbhi-ezere umAnatoti wakwaBhenjamin, yaye kwisahlulo sakhe yayingamashumi amabini anesine amawaka.
13  Oweshumi kweyeshumi inyanga yayinguMaharayi umNetofa wamaZera, yaye kwisahlulo sakhe yayingamashumi amabini anesine amawaka.
14  Oweshumi elinanye kweyeshumi elinanye inyanga yayinguBhenaya umPiratoni woonyana bakaEfrayim, yaye kwisahlulo sakhe yayingamashumi amabini anesine amawaka.
15  Oweshumi elinesibini kweyeshumi elinesibini inyanga yayinguHeldayi umNetofa, wakwaOteniyeli, yaye kwisahlulo sakhe yayingamashumi amabini anesine amawaka.
16  Ke kwizizwe zakwaSirayeli, kumaRubhen, uEliyezere unyana kaZikri wayeyinkokeli; kumaSimeyon, yayinguShefatiya unyana kaMahaka;
17  kwaLevi, yayinguHashabhiya unyana kaKemuweli; kwa-Aron, yayinguTsadoki;
18  kwaYuda, yayinguElihu, omnye wabantakwabo Davide; kwaIsakare, yayinguOmri unyana kaMikayeli;
19  kwaZebhulon, yayinguIshmaya unyana kaObhadiya; kwaNafetali, yayinguYerimoti unyana ka-Azriyeli;
20  koonyana bakaEfrayim, yayinguHoseya unyana ka-Azaziya; kwisiqingatha sesizwe sakwaManase, yayinguYoweli unyana kaPedaya;
21  kwisiqingatha sakwaManase eGiliyadi, yayinguIdo unyana kaZekariya; kwaBhenjamin, yayinguYahasiyeli unyana ka-Abhinere;
22  kwaDan, yayinguAzareli unyana kaYeroham. Ezi yayiziinkosana zezizwe zakwaSirayeli.
23  UDavide akalithabathanga inani labaminyaka imashumi mabini ubudala nabangaphantsi, ngenxa yokuba uYehova wathembisa ukumandisa uSirayeli njengeenkwenkwezi zamazulu.
24  UYowabhi unyana kaTseruya waqalisa ukubala, kodwa akagqiba; yaye ngenxa yoku wacaphuka uSirayeli, alaziswa inani engxelweni yemicimbi yemihla kaKumkani uDavide.
25  Owayephethe ubuncwane bukakumkani yayinguAzimaveti unyana ka-Adiyeli. Yaye owayephethe ubuncwane basemasimini, ezixekweni nakwiidolophana nakwiinqaba yayinguYonatan unyana kaUziya.
26  Owayephethe ababesenza umsebenzi wasemasimini, ukulinywa komhlaba, yayinguEzeri unyana kaKelubhi.
27  Owayephethe izidiliya yayinguShimeyi umRama; owayephethe izisele zewayini yasezidiliyeni yayinguZabhedi umShifemoti.
28  Owayephethe igcume leminquma nemithi yesikamore eyayiseShefela yayinguBhahali-hanan umGedere; owayephethe izisele zeoli yayinguYowashe.
29  Owayephethe imihlambi yeenkomo eyayisidla eSharon yayinguShitrayi umSharon; owayephethe imihlambi esezintilini yayinguShafati unyana ka-Adelayi.
30  Owayephethe iinkamela yayinguObhili umIshmayeli; owayephethe iimazi zamaesile yayinguYedeya umMeronoti.
31  Owayephethe imihlambi yayinguYazizi umHagri. Zonke ke ezi yayiziintloko zempahla kaKumkani uDavide.
32  UYonatan, unyana womntakwabo Davide, wayengumcebisi, indoda enokuqonda, wayekwangunobhala, uYehiyele unyana kaHakemoni wayekunye noonyana bakakumkani.
33  UAhitofele wayengumcebisi kakumkani; uHushayi umArki wayeliqabane likakumkani.
34  Emva koAhitofele yayinguYehoyada unyana kaBhenaya noAbhiyatare; yaye uYowabhi wayeyintloko yomkhosi kakumkani.
7  Ke kaloku oonyana bakaIsakare yayinguTola noPuwa, uYashubhi noShimron, bebane.
2  Bona oonyana bakaTola yayingu-Uzi noRefaya noYeriyeli noYamayi noIbhesam noShemuweli, iintloko zendlu yookhokho babo. AbakaTola babengamakroti, amadoda anamandla, ngokweenzala zabo. Inani labo ngemihla kaDavide lalingamashumi amabini anesibini amawaka anamakhulu amathandathu.
3  Bona oonyana bakaUzi yayinguIzrahiya; oonyana bakaIzrahiya yayinguMikayeli no-Obhadiya noYoweli, uIshiya,      , bebahlanu, bonke beziintloko.
4  Ndawonye nabo ngokweenzala zabo, ngokwendlu yookhokho babo, kwakukho nabaphumi-mkhosi bokulwa emfazweni, abangamashumi amathathu anesithandatu amawaka, kuba babenabafazi noonyana abaninzi.
5  Abantakwabo ngokweentsapho zonke zakwaIsakare babengamakroti, amadoda anamandla, angamashumi asibhozo anesixhenxe amawaka ngokokubhaliswa kwabo bonke ngokwemilibo yabo yokuzalwa.
6  Oonyana bakaBhenjamin yayinguBhela noBhekere noYediyayeli, bebathathu.
7  Bona oonyana bakaBhela yayinguEtsebhoni noUzi noUziyeli noYerimoti noIri, bebahlanu, iintloko zendlu yookhokho babo, bengamakroti, amadoda anamandla; ngokokubhaliswa kwabo ngokwemilibo yabo yokuzalwa babengamashumi amabini anesibini amawaka anamashumi amathathu anesine.
8  Bona oonyana bakaBhekere yayinguZemira noYowashe noEliyezere noEliyohenayi no-Omri noYeremoti noAbhiya noAnatoti noAlemete, bonke abo yayingoonyana bakaBhekere.
9  Yaye ngokokubhaliswa kwabo ngokwemilibo yabo yokuzalwa ngokweenzala zabo ngokweentloko zendlu yookhokho babo, amakroti, amadoda anamandla, babengamashumi amabini amawaka anamakhulu amabini.
10  Bona oonyana bakaYediyayeli yayinguBhilehan; oonyana bakaBhilehan yayinguYewushe noBhenjamin noEhudi noKenahana noZetan noTarshishe noAhishahare.
11  Bonke abo babengoonyana bakaYediyayeli, ngokweentloko zookhokho babo, bengamakroti, amadoda anamandla, belishumi elinesixhenxe lamawaka namakhulu amabini aphuma umkhosi ukuya emfazweni.
12  UShupim noHupim babengoonyana bakaIre; ooHushim yayingoonyana baka-Ahere.
13  Oonyana bakaNafetali yayinguYatsiyeli noGuni noYetsere noShalum, oonyana bakaBhiliha.
14  Oonyana bakaManase yayinguAsriyeli, owazalwa lishweswe lakhe elingumSiriya. (Lazala uMakire uyise kaGiliyadi.
15  UMakire wathabathela uHupim noShupim abafazi, yaye igama lodade wabo lalinguMahaka.) Yaye igama lowesibini lalinguTselofehadi, kodwa uTselofehadi waba neentombi.
16  Ekuhambeni kwexesha uMahaka, umfazi kaMakire, wazala unyana wamthiya igama elinguPereshe; igama lomntakwabo lalinguShereshe; bona oonyana bakhe yayingu-Ulam noRekem.
17  Bona oonyana bakaUlam yayinguBhedan. Abo yayingoonyana bakaGiliyadi unyana kaMakire unyana kaManase.
18  Yena udade wabo yayinguHamolekete. Wazala uIshodi noAbhi-ezere noMahala.
19  Bona oonyana bakaShemida yaba nguAhiyan noShekem noLikhi noAniyam.
20  Bona oonyana bakaEfrayim yayinguShutela noBheredi unyana wakhe noTahati unyana wakhe noEleyada unyana wakhe noTahati unyana wakhe,
21  noZabhadi unyana wakhe noShutela unyana wakhe noEtsere noEleyadi. Bona abantu bakwaGati ababezalelwe kwelo lizwe bababulala ngenxa yokuba behla baza bathabatha imfuyo yabo.
22  UEfrayim uyise waqhubeka ezilile imihla emininzi, yaye abantakwabo babesiza ukuze bamthuthuzele.
23  Emva koko waba neentlobano zokwazana nomfazi wakhe, wamitha waza wazala unyana. Kodwa wamthiya igama elinguBheriya, ngenxa yokuba kwakuhle intlekele endlwini yakhe.
24  Yona intombi yakhe yayinguShera, yakha iBhete-horon, eyasezantsi neyaphezulu, neUzen- shera.
25  URefa unyana wakhe, noReshefe, noTela unyana wakhe, noTahan unyana wakhe,
26  uLadan unyana wakhe, uAmihudi unyana wakhe, uElishama unyana wakhe,
27  uNun unyana wakhe, uYehoshuwa unyana wakhe.
28  Ke lona ilifa labo neendawo zabo zokuhlala zaziseBheteli nakwiidolophu eziphantsi kwayo, yaye empuma, yayiyiNaharan, entshona, iyiGezere needolophu eziphantsi kwayo, neShekem needolophu eziphantsi kwayo ukusa eGaza needolophu eziphantsi kwayo;
29  yaye ngakwicala loonyana bakaManase yayiyiBhete-sheyan needolophu eziphantsi kwayo, iTahanaki needolophu eziphantsi kwayo, iMegido needolophu eziphantsi kwayo iDore needolophu eziphantsi kwayo. Kuzo ezo kwahlala oonyana bakaYosefu unyana kaSirayeli.
30  Oonyana baka-Ashere yayinguImna noIshva noIshvi noBheriya; yaye udade wabo yayinguSera.
31  Oonyana bakaBheriya yayinguHebheri noMalekiyeli, owayenguyise kaBhirzayiti.
32  Ke yena uHebheri, wazala uYafelete noShomere noHotam, noShuwa udade wabo.
33  Bona oonyana bakaYafelete yayinguPasaki noBhimhali noAshvati. Abo yayingoonyana bakaYafelete.
34  Bona oonyana bakaShemere yayinguAhi noRoga, uYehubha noAram.
35  Bona oonyana bakaHelem umntakwabo yayinguTsofa noYimna noSheleshe noAmali.
36  Oonyana bakaTsofa yayinguSuwa noHarnefere noShuwali noBheri noImra,
37  uBhetsere noHodi noShama noShilesha noItran noBhera.
38  Bona oonyana bakaYetere yayinguYefune noPisepa noAra.
39  Bona oonyana bakaUla yayinguArahi noHaniyeli noRitsiya.
40  Bonke aba yayingoonyana baka-Ashere, iintloko zendlu yookhokho babo abakhethiweyo, amakroti, amadoda anamandla, iintloko zezikhulu; yaye babebhaliselwe ngokwemilibo yabo yokuzalwa ukuphuma umkhosi emfazweni. Inani labo lalingamadoda angamashumi amabini anesithandathu amawaka.
23  UDavide wayesele aluphele yaye anelisekile, ngoko wamenza uSolomon unyana wakhe ukumkani phezu kukaSirayeli.
2  Wahlanganisa zonke iinkosana zakwaSirayeli nababingeleli nabaLevi.
3  Babalwa ke abaLevi kwathatyathelwa kwabaminyaka ingamashumi amathathu ubudala ukusa phezulu; intloko nganye, indoda eyomeleleyo ngendoda eyomeleleyo, yaye inani labo laba ngamashumi amathathu anesibhozo amawaka.
4  Kwabo babeza kongamela umsebenzi wendlu kaYehova babengamashumi amabini anesine amawaka; amagosa nabagwebi babengamawaka amathandathu;
5  abagcini-masango babengamawaka amane yaye abadumisa uYehova ngezixhobo uDavide awathi “Ndizenzele ukudumisa” babengamawaka amane.
6  Waza uDavide wabahlula bazizahlulo ngokoonyana bakaLevi, uGershon, noKohati noMerari.
7  KumaGershon, yayinguLadan noShimeyi.
8  Oonyana bakaLadan yayinguYehiyele indoda eyintloko noZetam noYoweli, bebathathu.
9  Oonyana bakaShimeyi nguShelomoti noHaziyeli noHaran, bebathathu. Zizo ezo iintloko zooyise zikaLadan.
10  Bona oonyana bakaShimeyi yayinguYahati, uZina noYewushe noBheriya. Abo bobane yayingoonyana bakaShimeyi.
11  UYahati waba yintloko, waza uZiza waba ngowesibini. Ke yena uYewushe noBheriya, babengenanyana baninzi; ngoko baba ngabodidi olusemthethweni endlwini yooyise.
12  Oonyana bakaKohati yayinguAmram, uItsare, uHebron noUziyeli, bebane.
13  Oonyana baka-Amram yayinguAron noMoses. Kodwa uAron wahlulelwa ukuba angcwalise eYona Ngcwele, yena noonyana bakhe ukusa kwixesha elingenammiselo, ukuqhumisa umbingelelo phambi koYehova, ukuba balungiselele kuye, bavakalise intsikelelo egameni lakhe ukusa kwixesha elingenammiselo.
14  Ke yena uMoses umntu kaTHIXO oyinyaniso, oonyana bakhe baqhubeka bebizwa phakathi kwesizwe sabaLevi.
15  Oonyana bakaMoses yayinguGershom noEliyezere.
16  Oonyana bakaGershom yayinguShebhuweli intloko.
17  Ke bona oonyana bakaEliyezere yayinguRehabhiya intloko; yaye uEliyezere akabanga nanyana bambi, kodwa oonyana bakaRehabhiya babebaninzi ngokugqithiseleyo.
18  Oonyana bakaItsare yayinguShelomiti indoda eyintloko.
19  Oonyana bakaHebron yayinguYeriya intloko, uAmariya wayengowesibini, uYahaziyeli wayengowesithathu noYekamam wayengowesine.
20  Oonyana bakaUziyeli yayinguMika intloko noIshiya owesibini.
21  Oonyana bakaMerari yayinguMahali noMushi. Oonyana bakaMahali yayinguEleyazare noKishe.
22  Kokwa uEleyazare wafa; akabanga nanyana, waba neentombi kuphela. Ngoko ke oonyana bakaKishe abantakwabo babathabatha baba ngabafazi babo.
23  Oonyana bakaMushi yayinguMahali noEdere noYeremoti, bebathathu.
24  Ngabo abo oonyana bakaLevi ngokwendlu yooyise, iintloko zooyise, ngokwabo bamiselweyo, ngokwenani lamagama, intloko nganye yabo, abasebenzi bomsebenzi wenkonzo wendlu kaYehova, ukususela kwabaminyaka ingamashumi amabini ubudala ukusa phezulu.
25  Kuba uDavide wathi: “UYehova uTHIXO kaSirayeli ubanike ukuphumla abantu bakhe, yaye uya kuhlala eYerusalem ukusa kwixesha elingenammiselo.
26  AbaLevi abayi kuthwala mnquba okanye nayiphi na impahla yenkonzo yawo.”
27  Kuba ngokwamazwi kaDavide okugqibela la yayingamanani oonyana bakaLevi ukususela kwabaminyaka ingamashumi amabini ubudala ukusa phezulu.
28  Kuba umsebenzi wabo wenkonzo kaYehova wawulawulwa ngoonyana baka-Aron ezintendelezweni nakumagumbi okudlela nokusulungekiswa kwayo yonke into engcwele nomsebenzi wenkonzo wendlu kaTHIXO oyinyaniso,
29  kwanowesonka esikrozisiweyo nomgubo ocolekileyo womnikelo wokudla okuziinkozo nowesonka esisicaba sesonka esingenagwele namaqebengwana osiwe epanini nowentlama ekroqiweyo nawo wonke umlinganiselo wobuninzi nobukhulu;
30  nowokuma rhoqo kusasa ukubulela nokudumisa uYehova, ngokunjalo nangengokuhlwa;
31  nangowokunikela yonke imibingelelo etshiswayo kuYehova ngeesabatha, ekuthwaseni kweenyanga nangamaxesha omthendeleko, ngenani ngokommiselo wayo, rhoqo phambi kukaYehova.
32  Yaye anyamekela ukulinda intente yokuhlangana nokulinda indawo engcwele nokulinda oonyana baka-Aron abazalwana babo ukuba bakhonze endlwini kaYehova.
22  Wandula uDavide wathi: “Le yindlu kaYehova uTHIXO oyinyaniso, yaye esi sisibingelelo somnikelo otshiswayo kaSirayeli.”
2  Ke kaloku uDavide wathi makuqokelelwe abaphambukeli ababekumhlaba kaSirayeli, wabamisa njengabaqingqi bamatye ukuba baqingqe amatye asisikwere okwakha indlu yoTHIXO oyinyaniso.
3  UDavide walungiselela intsimbi eninzi ukuze isetyenziselwe izikhonkwane zeminyango yamasango nezibambi, kwanobhedu oluninzi ngokokude lungabi nakulinganiswa,
4  namaplanga omsedare angenakulinganiswa; kuba abaseSidon nabaseTire bawazisa aba maninzi kakhulu kuDavide.
5  Ngoko wathi uDavide: “USolomon unyana wam uselula yaye ubuthathaka, indlu emele yakhelwe uYehova imele ibe nobungangamela ngokugqwesileyo yaye imele ibe nomahluko, ibe ntle kakhulu kuwo onke amazwe. Ke ngoko, mandimlungiselele.” Ngoko ke uDavide wamlungiselela kakhulu ngaphambi kokuba afe.
6  Ngaphezu koko wabiza uSolomon unyana wakhe ukuze amyalele ukuba akhe indlu kaYehova uTHIXO kaSirayeli.
7  UDavide wahlabela mgama wathi kuSolomon unyana wakhe: “Ke mna, kwakusentliziyweni yam ukulakhela indlu igama likaYehova uThixo wam.
8  Kodwa kwafika ilizwi likaYehova nxamnye nam, lisithi, ‘Uphalaze igazi elininzi kakhulu, yaye ulwe iimfazwe ezinkulu kakhulu. Akusayi kulakhela indlu igama lam, kuba uphalaze igazi elininzi kakhulu emhlabeni phambi kwam.
9  Khangela! Uya kuzalelwa unyana. Yena uya kuba yindoda yokuphumla, yaye ngokuqinisekileyo ndiya kumnika ukuphumla kuzo zonke iintshaba zakhe macala onke; uya kuba nguSolomon igama lakhe, yaye ngemihla yakhe ndiya kumjizeka uSirayeli ngoxolo nokuzola.
10  Nguye oya kulakhela indlu igama lam, yena uya kuba ngunyana kum, yaye mna ndiya kuba nguyise kuye. Yaye ndiya kuyimisela ngokuqinileyo itrone yobukumkani bakhe kuSirayeli ukusa kwixesha elingenammiselo.’
11  “Ke kaloku, nyana wam, ngamana uYehova angaba nawe, uze uphumelele uyakhe indlu kaYehova uThixo wakho, kanye njengoko wathethayo ngawe.
12  Ngamana uYehova angakunika ingqiqo nokuqonda, ngamana angakunika umyalelo ngokuphathelele uSirayeli ukuba uwugcine umthetho kaYehova uThixo wakho.
13  Uya kuphumelela ukuba uyayinyamekela uze uyigcine imimiselo nemigwebo uYehova awamyalela ngayo uMoses ngokuphathelele uSirayeli. Yiba nesibindi uze womelele. Musa ukoyika, ungankwantyi.
14  Uyabona, ebudeni beenkxwaleko zam indlu kaYehova ndiyilungiselele ikhulu lamawaka eetalente zegolide nesigidi seetalente zesilivere, yaye ubhedu nentsimbi akukho ndlela yakuzilinganisa ngenxa yokuba ziye zaba ninzi kakhulu; namaplanga namatye ndiwalungiselele, kodwa uya kongeza kuzo.
15  Unabasebenzi abaninzi, abaqingqi bamatye nabasebenza ngamatye nangomthi nabo bonke abanobuchule kulo lonke uhlobo lomsebenzi.
16  Igolide, isilivere nobhedu nentsimbi azinakubalwa. Sukuma uthabathe inyathelo, ngamana uYehova angaba nawe.”
17  Yaye uDavide waqhubeka eyalela zonke iinkosana zakwaSirayeli ukuba zincede uSolomon unyana wakhe:
18  “Akanani na uYehova uThixo wenu, yaye akaninikanga kuphumla na macala onke? Kuba wabanikela esandleni sam abemi beli lizwe, yaye loyiswa ilizwe phambi koYehova naphambi kwabantu bakhe.
19  Ke ngoko yinikeleni intliziyo yenu nomphefumlo wenu ukuba nibuze kuYehova uThixo wenu, nize nisukume nakhe ingcwele kaYehova uTHIXO oyinyaniso, ukuba nizise ityeya yomnqophiso kaYehova neempahla ezingcwele zoTHIXO oyinyaniso endlwini eyakhelwe igama likaYehova.”
6  Oonyana bakaLevi yayinguGershon, uKohati noMerari.
2  Bona oonyana bakaKohati yayinguAmram, uItsare noHebron noUziyeli.
3  Bona oonyana baka-Amram yayinguAron noMoses, kwakukho noMiriyam. Bona oonyana baka-Aron yayinguNadabhi noAbhihu, uEleyazare noItamare.
4  Ke yena uEleyazare wazala uFinehasi. UFinehasi wazala uAbhishuwa.
5  UAbhishuwa wazala uBhuki; uBhuki wazala u-Uzi.
6  U-Uzi wazala uZerahiya; uZerahiya wazala uMerayoti.
7  UMerayoti wazala uAmariya; uAmariya wazala uAhitubhi.
8  UAhitubhi wazala uTsadoki; uTsadoki wazala uAhimahatse.
9  UAhimahatse wazala uAzariya. UAzariya wazala uYohanan.
10  UYohanan wazala uAzariya. Wayesebenza njengombingeleli endlwini awayakhayo uSolomon eYerusalem.
11  Yena uAzariya wazala uAmariya. UAmariya wazala uAhitubhi.
12  UAhitubhi wazala uTsadoki. UTsadoki wazala uShalum.
13  UShalum wazala uHilekiya. UHilekiya wazala uAzariya.
14  Azariya wazala uSeraya. USeraya wazala uYehotsadaki.
15  Yena uYehotsadaki wahamba akuwathabathela ekuthinjweni uYehova amaYuda neYerusalem ngesandla sikaNebhukadenetsare.
16  Oonyana bakaLevi yayinguGershom, uKohati noMerari.
17  Ngawo la amagama oonyana bakaGershom: uLibhini noShimeyi.
18  Bona oonyana bakaKohati yayinguAmram noItsare noHebron noUziyeli.
19  Oonyana bakaMerari yayinguMahali noMushi. Yaye ezi ziintsapho zabaLevi ngokokhokho babo:
20  EkaGershom, yayinguLibhini unyana wakhe, uYahati unyana wakhe, uZima unyana wakhe,
21  uYowa unyana wakhe, uIdo unyana wakhe, uZera unyana wakhe, uYeyaterayi unyana wakhe.
22  Oonyana bakaKohati yayinguAminadabhi unyana wakhe, uKora unyana wakhe, uAsire unyana wakhe,
23  uElikana unyana wakhe noEbhiyasafu unyana wakhe noAsire unyana wakhe;
24  uTahati unyana wakhe, u-Uriyeli unyana wakhe, u-Uziya unyana wakhe, noShawule unyana wakhe.
25  Bona oonyana bakaElikana yayinguAmasayi noAhimoti.
26  Ke yena uElikana, oonyana bakaElikana yayinguTsofare unyana wakhe noNahati unyana wakhe,
27  uEliyabhi unyana wakhe, uYeroham unyana wakhe, uElikana unyana wakhe.
28  Bona oonyana bakaSamuweli yayinguYoweli izibulo noAbhiya owesibini.
29  Oonyana bakaMerari yayinguMahali, uLibhini unyana wakhe, uShimeyi unyana wakhe, u-Uza unyana wakhe,
30  uShimeyi unyana wakhe, uHagiya unyana wakhe, uAsaya unyana wakhe.
31  Aba ngabo uDavide wabanika izikhundla zokwalathisa ukuvuma endlwini kaYehova emva kokuba iTyeya ibe nendawo yokuphumla.
32  Babengabalungiseleli ekuvumeni phambi komnquba wentente yokuhlangana de uSolomon wakha indlu kaYehova eYerusalem; yaye baqhubeka benyamekela inkonzo yabo ngokomiselo lwabo.
33  Yaye aba ngabo babefeza inkonzo noonyana babo: Koonyana bamaKohati yayinguHeman imvumi, unyana kaYoweli, unyana kaSamuweli,
34  unyana kaElikana, unyana kaYeroham, unyana kaEliyeli, unyana kaToha,
35  unyana kaTsufi, unyana kaElikana, unyana kaMahati, unyana ka-Amasayi,
36  unyana kaElikana, unyana kaYoweli, unyana ka-Azariya, unyana kaZefaniya,
37  unyana kaTahati, unyana ka-Asire, unyana kaEbhiyasafu, unyana kaKora,
38  unyana kaItsare, unyana kaKohati, unyana kaLevi, unyana kaSirayeli.
39  Ke umtakwabo uAsafu, owayenyamekela ngasekunene kwakhe, uAsafu wayengunyana kaBherekiya, unyana kaShimeya,
40  unyana kaMikayeli, unyana kaBhahaseya, unyana kaMalekiya,
41  unyana kaEteni, unyana kaZera, unyana ka-Adaya,
42  unyana kaEtan, unyana kaZima, unyana kaShimeyi,
43  unyana kaYahati, unyana kaGershom, unyana kaLevi.
44  Ke bona oonyana bakaMerari abantakwabo ababengakwisandla sasekhohlo, kwakukho uEtan unyana kaKishi, unyana ka-Abhedi, unyana kaMaluke,
45  unyana kaHashabhiya, unyana ka-Amatsiya, unyana kaHilekiya,
46  unyana ka-Amtsi, unyana kaBhani, unyana kaShemere,
47  unyana kaMahali, unyana kaMushi, unyana kaMerari, unyana kaLevi.
48  Bona abantakwabo abaLevi babenikwe yonke inkonzo yomnquba wendlu yoTHIXO oyinyaniso.
49  Ke yena uAron noonyana bakhe babeqhumisa esibingelelweni umnikelo otshiswayo nasesibingelelweni sesiqhumiso wonke umsebenzi wezona zinto zingcwele yaye becamagushela uSirayeli, ngokomyalelo wonke awabanika wona uMoses umkhonzi woTHIXO oyinyaniso.
50  Aba yayingoonyana baka-Aron: yayinguEleyazare unyana wakhe, uFinehasi unyana wakhe, uAbhishuwa unyana wakhe,
51  uBhuki unyana wakhe, u-Uzi unyana wakhe, uZerahiya unyana wakhe,
52  uMerayoti unyana wakhe, uAmariya unyana wakhe, uAhitubhi unyana wakhe,
53  uTsadoki unyana wakhe, uAhimahatse unyana wakhe.
54  Ezi ke yayiziindawo zabo zokuhlala ngokweenkampu zabo ezibiyelwe ngodonga kummandla wabo, kuba oonyana baka-Aron babeyintsapho yamaKohati, kuba laba lelabo iqashiso.
55  Babanika iHebron ezweni lakwaYuda, namadlelo alo awayelijikelezile.
56  Ke yona intsimi yeso sixeko nemizi yaso bazinika uKalebhi unyana kaYefune.
57  Oonyana baka-Aron babanika izixeko zokusabela, iHebron, neLibhena namadlelo ayo neYatire neEshtemowa namadlelo ayo,
58  neHilen namadlelo ayo, neDebhiri namadlelo ayo,
59  neAshan namadlelo ayo neBhete-shemeshe namadlelo ayo;
60  nakwisizwe sakwaBhenjamin iGebha namadlelo ayo neAlemete namadlelo ayo neAnatoti namadlelo ayo. Zonke izixeko zabo zazilishumi elinesithathu phakathi kweentsapho zabo.
61  Bona oonyana bakaKohati abasalayo babanika entsatsheni yesizwe, esiqingatheni sesizwe, isiqingatha sakwaManase, izixeko ezilishumi ngeqashiso.
62  Oonyana bakaGershom ngokweentsapho zabo babanika kwisizwe sakwaIsakare nakwisizwe sakwa-Ashere nakwisizwe sakwaNafetali nakwisizwe sakwaManase eBhashan, izixeko ezilishumi elinesithathu.
63  Oonyana bakaMerari ngokweentsapho zabo babanika kwisizwe sakwaRubhen nakwisizwe sakwaGadi nakwisizwe sakwaZebhulon izixeko ezilishumi elinesibini ngokweqashiso.
64  Ngaloo ndlela oonyana bakaSirayeli banika abaLevi izixeko namadlelo azo.
65  Ngokubhekele phaya, babanika ngeqashiso kwisizwe soonyana bakaYuda nakwisizwe soonyana bakaSimeyon nakwisizwe soonyana bakaBhenjamin zona ezi zixeko, zibiziweyo ngamagama.
66  Ezithile kwiintsapho zoonyana bakaKohati zaba nezixeko zommandla wazo kwisizwe sakwaEfrayim.
67  Ngako oko babanika izixeko zokusabela, iShekem namadlelo ayo kummandla weentaba wakwaEfrayim, neGezere namadlelo ayo,
68  neYokemam namadlelo ayo neBhete-horon namadlelo ayo,
69  neAyalon namadlelo ayo neGati-rimon namadlelo ayo;
70  nakwisiqingatha sesizwe sakwaManase, iAnere namadlelo ayo neBhileyam namadlelo ayo, zaba zezeentsapho zoonyana bakaKohati ababesele.
71  Oonyana bakaGershom babanika entsatsheni yesiqingatha sesizwe sakwaManase iGolan eseBhashan namadlelo ayo neAshtaroti namadlelo ayo;
72  nakwisizwe sakwaIsakare, iKedeshe namadlelo ayo neDabherati namadlelo ayo,
73  neRamoti namadlelo ayo neAnem namadlelo ayo;
74  nakwisizwe sakwa-Ashere, iMashale namadlelo ayo neAbhedon namadlelo ayo,
75  neHukoki namadlelo ayo neRehobhi namadlelo ayo;
76  nakwisizwe sakwaNafetali, iKedeshe eseGalili namadlelo ayo neHamon namadlelo ayo neKiriyatayim namadlelo ayo.
77  Ke oonyana bakaMerari ababesele babanika kwisizwe sakwaZebhulon iRimono namadlelo ayo, iTabhore namadlelo ayo,
78  yaye kwimimandla yaseYordan eYeriko ukusa ngakwimpuma yeYordan, kwisizwe sakwaRubhen, iBhetsere esentlango namadlelo ayo neYahatsa namadlelo ayo,
79  neKedemoti namadlelo ayo neMefehati namadlelo ayo;
80  nakwisizwe sakwaGadi, iRamoti eseGiliyadi namadlelo ayo neMahanayim namadlelo ayo,
81  neHeshbhon namadlelo ayo neYazere namadlelo ayo.
21  USathana wema nxamnye noSirayeli waza waxhokonxa uDavide ukuba abale uSirayeli.
2  Ngoko wathi uDavide kuYowabhi neentloko zabantu: “Hamba, ubale uSirayeli ukususela eBher-shebha ukusa kwaDan nize nilizise kum ukuze ndilazi inani lakhe.”
3  Kodwa uYowabhi wathi: “Ngamana uYehova angongezelela ebantwini bakhe ngokuphindwe kalikhulu kubuninzi babo. Asingabo abakho na, nkosi yam kumkani, bonke njengabakhonzi bakho? Iyifunela ntoni na inkosi yam le nto? Yini na ukuba imzisele ityala uSirayeli?”
4  Noko ke, ilizwi likakumkani laba namandla kuYowabhi, kangangokuba wahamba uYowabhi wamtyhutyha wonke uSirayeli, emva koko weza eYerusalem.
5  Ke kaloku uYowabhi wamnika uDavide inani lobhaliso lwabantu; yaye wonke uSirayeli wayesisigidi esinekhulu lamawaka amadoda arhola ikrele, namaYuda angamakhulu amane namashumi asixhenxe amawaka amadoda arhola ikrele.
6  Ke uLevi noBhenjamin akababhalanga phakathi kwabo, ngenxa yokuba ilizwi likakumkani lalicekiseka kuYowabhi.
7  Le nto yaba mbi emehlweni oTHIXO oyinyaniso, waza wamxabela uSirayeli.
8  Ngenxa yoko wathi uDavide kuTHIXO oyinyaniso: “Ndonile kakhulu ngale nto ndiyenzileyo. Yaye ngoku, khawuncede, usidlulise isiphoso somkhonzi wakho; kuba ndenze ngobudenge obukhulu.”
9  UYehova wathetha kuGadi imboni kaDavide, esithi:
10  “Hamba, uze uthethe kuDavide, uthi, ‘Utsho uYehova ukuthi: “Kukho izinto ezintathu endizithumelayo nxamnye nawe. Khetha enye yazo, ukuba ndiyenze kuwe.”’”
11  Ngako oko wangena uGadi kuDavide waza wathi kuye: “Utsho uYehova ukuthi, ‘Zikhethele,
12  enoba yiminyaka emithathu yendlala; okanye ziinyanga ezintathu zokuba utshayelwe phambi kweentshaba zakho nokuba ufikelwe likrele leentshaba zakho, okanye iintsuku ezintathu zekrele likaYehova, kwanendyikitya yokufa, elizweni, ingelosi kaYehova iwonakalise wonke ummandla kaSirayeli.’ Ke kaloku bona ukuba ndifanele ndimphendule ndithini na Lowo undithumileyo.”
13  Ngoko wathi uDavide kuGadi: “Kundibandezela kakhulu oku. Mandiwele esandleni sikaYehova, kuba zininzi kakhulu iinceba zakhe; kodwa mandingaweli esandleni somntu.”
14  Wandula ke uYehova wathumela indyikitya yokufa kwaSirayeli, kangangokuba kwaSirayeli kwawa amashumi asixhenxe amawaka abantu.
15  Ngaphezu koko, uTHIXO oyinyaniso wathumela ingelosi eYerusalem ukuba iyonakalise; ngokukhawuleza esakube eqalisile ukuyonakalisa, uYehova wayibona waza wazisola ngentlekele leyo; ngoko wathi kwingelosi eyayiyonakalisa: “Kwanele! Sithobe ngoku isandla sakho.” Yaye ingelosi kaYehova yayimi kufuphi nesanda sikaOrnan umYebhusi.
16  Uthe akuwaphakamisa amehlo akhe uDavide, wabona ingelosi kaYehova imi phakathi komhlaba namazulu ikhuphe ikrele layo ilolulele ngaseYerusalem; yaye uDavide namadoda amakhulu, bazigubungela ngamarhonya, ngokukhawuleza bawa ngobuso.
17  UDavide wathi kuTHIXO oyinyaniso: “Asindim na othe makubalwe abantu, yaye asindim na owonileyo ndaza ngokungathandabuzekiyo ndenza okubi? Ke zona ezi zimvu, zenze ntoni na? Owu Yehova Thixo wam, khawuncede, isandla sakho masibe phezu kwam nendlu kabawo; kodwa isibetho masingafikeli abantu bakho.”
18  Ingelosi kaYehova yona, yathi kuGadi makatsho kuDavide ukuba uDavide enyuke aye kumisa isibingelelo kuYehova esandeni sikaOrnan umYebhusi.
19  Ngako oko uDavide wenyuka wenza ngokwelizwi likaGadi alithethileyo egameni likaYehova.
20  Kuthe ngelo xesha, uOrnan wajika waza wabona ingelosi; yaye oonyana bakhe abane ababenaye bazifihla. Ke yena uOrnan wayebhula ingqolowa.
21  Ngoko uDavide waya kufikelela kuOrnan. Uthe akukhangela uOrnan wabona uDavide, ngokukhawuleza waphuma esandeni waza waqubuda kuDavide ebhekise ubuso bakhe emhlabeni.
22  Wandula uDavide wathi kuOrnan: “Ndinike indawo yesanda, ukuze ndakhele uYehova isibingelelo. Ndinike kuyo sona ngemali ezeleyo, ukuze simiswe isibetho ebantwini.”
23  Kodwa uOrnan wathi kuDavide: “Mayisithabathe inkosi yam ukumkani ize yenze okulungileyo emehlweni ayo. Khawubone, ndinikela ngeenkomo zibe ngumnikelo otshiswayo nesileyi sokubhula sibe ziinkuni nengqolowa njengomnikelo wokudla okuziinkozo. Ndinikela ngako konke oko.”
24  Noko ke, uKumkani uDavide wathi kuOrnan: “Hayi, kodwa nakanjani na ndiya kusithenga ngemali ezeleyo, ngenxa yokuba andiyi kuthwala into eyeyakho ndiyise kuYehova ukuze ndinikele umbingelelo otshiswayo ngaphandle kweendleko.”
25  Ngoko uDavide wanika uOrnan ngaloo ndawo iishekele zegolide ezibunzima bungamakhulu amathandathu.
26  Wandula ke uDavide wamakhela apho isibingelelo uYehova waza wanikela imibingelelo etshiswayo nemibingelelo yobudlelane, wabiza kuYehova, owathi yena wamphendula ngomlilo ovela emazulwini phezu kwesibingelelo somnikelo otshiswayo.
27  Ngaphezu koko, uYehova wathetha ilizwi kwingelosi, yaza yalibuyisela ikrele layo esingxotyeni salo.
28  Ngelo xesha, wathi uDavide akubona ukuba uYehova umphendulile kwisanda sikaOrnan umYebhusi, waqhubeka ebingelela apho.
29  Kodwa umnquba kaYehova owenziwa nguMoses entlango nesibingelelo somnikelo otshiswayo ngelo xesha zazikwindawo ephakamileyo yaseGibheyon.
30  UDavide akakwazanga ukuya kuwo ayokubuza kuThixo, kuba wayenkwantya ngenxa yekrele lengelosi kaYehova.
25  Ngokubhekele phaya uDavide neentloko zamaqela abakhonzi bahlulela inkonzo abanye boonyana baka-Asafu, uHeman noYedutun ababeprofeta ngeehadi, ngemirhubhe nangamacangci. Yaye kwinani lawo kwavela amadoda asemthethweni okuphumeza inkonzo.
2  Koonyana baka-Asafu, yayinguZakure noYosefu noNetaniya noAsharela, oonyana baka-Asafu ababephantsi kolawulo luka-Asafu owayeprofeta ngaphantsi kolawulo lukakumkani.
3  KuYedutun: oonyana bakaYedutun, yayinguGedaliya noTseri noYeshaya, noShimeyi, uHashabhiya noMatitiya, bebathandathu phantsi kolawulo lukayise uYedutun, owayeprofeta ngohadi ebulela yaye edumisa uYehova.
4  KuHeman: oonyana bakaHeman, yayinguBhukiya, uMataniya, u-Uziyeli, uShebhuweli noYerimoti, uHananiya, uHanani, uEliyata, uGidaleti noRomamti-ezere, uYoshebhekasha, uMaloti, uHotire, uMahaziyoti.
5  Bonke aba yayingoonyana bakaHeman, imboni kakumkani ezintweni zikaTHIXO oyinyaniso ukuze kuphakanyiswe uphondo; ngaloo ndlela uTHIXO oyinyaniso wanika uHeman oonyana abalishumi elinesine neentombi ezintathu.
6  Bonke aba babephantsi kolawulo lukayise ekuvumeni endlwini kaYehova, ngamacangci, imirhubhe nangeehadi zenkonzo yendlu kaTHIXO oyinyaniso. Ngaphantsi kolawulo lukakumkani yayinguAsafu noYedutun noHeman.
7  Inani labo bebonke kunye nabantakwabo ababeqeqeshelwe ukuvuma iingoma kuYehova, beziingcali bonke, lalingamakhulu amabini anamashumi asibhozo anesibhozo.
8  Ngoko benza amaqashiso ngezinto ezazimele zinyanyekelwe, omncinane ebefana kanye nomkhulu, ingcali kunye nomfundi.
9  Aphuma amaqashiso: elokuqala laba lelikaYosefu ngoAsafu, elesibini laba lelikaGedaliya (yena nabantakwabo noonyana bakhe babelishumi elinesibini);
10  elesithathu laba lelikaZakure, oonyana bakhe nabantakwabo, belishumi elinesibini;
11  elesine laba lelikaItseri, oonyana bakhe nabantakwabo, belishumi elinesibini;
12  elesihlanu laba lelikaNetaniya, oonyana bakhe nabantakwabo, belishumi elinesibini;
13  elesithandathu laba lelikaBhukiya, oonyana bakhe nabantakwabo, belishumi elinesibini;
14  elesixhenxe laba lelikaYesharela, oonyana bakhe nabantakwabo, belishumi elinesibini;
15  elesibhozo laba lelikaYeshaya, oonyana bakhe nabantakwabo, belishumi elinesibini;
16  elesithoba laba lelikaMataniya, oonyana bakhe nabantakwabo, belishumi elinesibini;
17  eleshumi laba lelikaShimeyi, oonyana bakhe, belishumi elinesibini;
18  eleshumi elinanye laba lelika-Azareli, oonyana bakhe nabantakwabo, belishumi elinesibini;
19  eleshumi elinesibini laba lelikaHashabhiya, oonyana bakhe nabantakwabo, belishumi elinesibini;
20  eleshumi elinesithathu, laba lelikaShubhayeli, oonyana bakhe nabantakwabo, belishumi elinesibini;
21  eleshumi elinesine, laba lelikaMatitiya, oonyana bakhe nabantakwabo, belishumi elinesibini;
22  eleshumi elinesihlanu, laba lelikaYeremoti, oonyana bakhe nabantakwabo, belishumi elinesibini;
23  eleshumi elinesithandathu, laba lelikaHananiya, oonyana bakhe nabazalwana bakhe, belishumi elinesibini;
24  eleshumi elinesixhenxe, laba lelikaYoshebhekasha, oonyana bakhe nabantakwabo, belishumi elinesibini;
25  eleshumi elinesibhozo, laba lelikaHanani, oonyana bakhe nabantakwabo, belishumi elinesibini;
26  eleshumi elinesithoba, laba lelikaMaloti, oonyana bakhe nabantakwabo, belishumi elinesibini;
27  elamashumi amabini, laba lelikaEliyata, oonyana bakhe nabantakwabo, belishumi elinesibini;
28  elamashumi amabini ananye, laba lelikaHotire, oonyana bakhe nabantakwabo, belishumi elinesibini;
29  elamashumi amabini anesibini, laba lelikaGidaleti, oonyana bakhe nabantakwabo, belishumi elinesibini;
30  elamashumi amabini anesithathu, laba lelikaMahaziyoti, oonyana bakhe, belishumi elinesibini;
31  elamashumi amabini anesine, laba lelikaRomamti-ezere, oonyana bakhe, belishumi elinesibini.
13  Wabhunga uDavide neentloko zamawaka nezamakhulu nayo yonk’ into eyinkokeli;
2  Wathi uDavide kwibandla lonke likaSirayeli: “Ukuba kubonakala kulungile kuni yaye kwamkelekile kuYehova uThixo wethu, masithumele kubazalwana bethu abaseleyo emazweni onke akwaSirayeli nakubo ababingeleli nabaLevi abakwizixeko zamadlelo abo, ukuba babuthelane kuthi.
3  Yaye masizise ityeya kaThixo wethu kuthi.” Kuba abayinyamekelanga ngemihla kaSawule.
4  Ngoko lonke ibandla lathi makwenziwe ngaloo ndlela, kuba loo nto yayilungile emehlweni abantu bonke.
5  UDavide wamhlanganisa wonke uSirayeli ukususela kumlambo waseYiputa ukusa ekungeneni eHamati, ukuze kulandwe ityeya yoTHIXO oyinyaniso eKiriyati-yarim.
6  UDavide naye wonke uSirayeli benyukela eBhahala, eKiriyati-yarim, ekwelakwaYuda, ukuze balande apho ityeya yoTHIXO oyinyaniso uYehova, ohleli phezu kweekherubhi, apho libizwa khona igama lakhe.
7  Noko ke, bayikhwelisa ityeya yoTHIXO oyinyaniso kwinqwelo entsha yendlu ka-Abhinadabhi, kwaye inqwelo leyo yayikhokelwa ngu-Uza noAhiyo.
8  UDavide naye wonke uSirayeli babebhiyoza phambi koTHIXO oyinyaniso ngamandla onke nangeengoma nangeehadi nangemirhubhe nangeentambula nangamacangci nangamaxilongo.
9  Beza kufikelela esandeni sikaKidon, waza u-Uza wolula isandla sakhe ukuze abambe iTyeya, kuba iinkunzi zeenkomo zaziyigungqisa.
10  Wavutha ke umsindo kaYehova ku-Uza, kangangokuba wambetha ngenxa yokolulela kwakhe isandla phezu kweTyeya, waza wafela apho phambi koThixo.
11  UDavide waba nomsindo ngenxa yokuba uYehova etyhobozele ku-Uza; yaza loo ndawo yabizwa ngokuba yiPeretse-uza kude kube namhla.
12  Yaye uDavide wamoyika uTHIXO oyinyaniso ngaloo mini, esithi: “Ndiya kuyizisa njani ityeya yoTHIXO oyinyaniso kum?”
13  UDavide akazange ayishenxise ayizise kuye iTyeya kwisiXeko sikaDavide, kodwa wayithwalela ecaleni kwindlu kaObhedi-edom umGati.
14  Ityeya yoTHIXO oyinyaniso yaqhubeka ihlala nabendlu kaObhedi-edom endlwini yakhe iinyanga ezintathu; yaye uYehova waqhubeka eyisikelela indlu kaObhedi-edom nento yonke awayenayo.
14  Waza uHiram ukumkani waseTire wathumela abathunywa kuDavide namaplanga omsedare nabakhi beendonga nabo basebenza ngemithi ukuba bamakhele indlu.
2  Yaye uDavide wazi ukuba uYehova ummisele ngokuqinileyo njengokumkani phezu koSirayeli, kuba ubukumkani bakhe baphakanyiswa kakhulu ngenxa yabantu bakhe amaSirayeli.
3  UDavide waqhubeka ethabatha abafazi abangakumbi eYerusalem, yaye uDavide wazala oonyana abangakumbi neentombi.
4  Ngawo la amagama abantwana ababa ngabakhe eYerusalem: uShamuwa noShobhabhi, uNatan noSolomon,
5  noIbhare noElishuwa noElpelete,
6  noNoga noNefege noYafiya,
7  noElishama noBheliyada noElifelete.
8  Yaye amaFilisti eva ukuba uDavide wayethanjiswe njengokumkani phezu koSirayeli wonke. Onke ke amaFilisti enyuka eze kufuna uDavide. Akuva ngako uDavide, ngoko waphuma nxamnye nawo.
9  Yaye amaFilisti angena aza aqhubeka ehlasela entilini yamaRefa.
10  UDavide wabuza kuThixo, esithi: “Ndinyuke na nxamnye namaFilisti, yaye uya kuwanikela na ngokuqinisekileyo esandleni sam?” Wathi uYehova kuye: “Nyuka, yaye ngokuqinisekileyo ndiya kuwanikela esandleni sakho.”
11  Ngoko uDavide wenyukela eBhahali-peratsim waza wawaxabela apho. UDavide wathi: “UTHIXO oyinyaniso uzityhobozele iintshaba zam ngesandla sam njengokutyhoboza kwamanzi.” Kungenxa yoko le nto balibiza igama laloo ndawo ngokuba yiBhahali-peratsim.
12  Abashiya apho oothixo bawo. Ngoko uDavide wathetha ilizwi, batshiswa ngomlilo.
13  Kamva enyuka kwakhona amaFilisti ahlasela entilini leyo.
14  UDavide waphinda wabuza kuThixo, waza uTHIXO oyinyaniso wathi kuye: “Uze ungenyuki uwalandele. Jikela emva kwawo, uze ke ufike kuwo ngaphambi kwamatyholo emibhaka.
15  Yaye kothi ekuveni kwakho isandi sokumatsha kumphezulu wamatyholo emibhaka, wandule ukuphuma ulwe, ngenxa yokuba uTHIXO oyinyaniso uya kube ephumile phambi kwakho ukuya kuxabela iqela lamaFilisti.”
16  UDavide wenza kanye njengoko uTHIXO oyinyaniso wayemyalele, balixabela iqela lamaFilisti ukususela eGibheyon ukusa eGezere.
17  Yaye udumo lukaDavide lwaphumela kuwo onke amazwe, uYehova wazenza zonke iintlanga ukuba zinkwantye nguye.
29  Wathi uDavide ukumkani kulo lonke ibandla: “USolomon unyana wam, onyuliweyo nguThixo, uselula yaye ubuthathaka, kodwa umsebenzi mkhulu; kuba inqaba le asiyamntu, kodwa yekaYehova uThixo.
2  Ngamandla am onke ndiyilungiselele indlu kaThixo wam igolide yomsebenzi wegolide, nesilivere yomsebenzi wesilivere, nobhedu lomsebenzi wobhedu, nentsimbi yomsebenzi wentsimbi, namaplanga omsebenzi wamaplanga; neanikis yamatye, amelwe afakwe kudaka oluqinileyo, neengqalutye, nawo onke amatye axabisekileyo, namatye ealabhasta amaninzi kakhulu.
3  Yaye ekubeni ndikholiswa yindlu yoThixo wam, ndinenqobo yegolide nesilivere; ndinikela ngayo endlwini kaThixo wam nangaphezu kwako konke endikulungiselele indlu engcwele:
4  iitalente zegolide ezingamawaka amathathu egolide yakwaOfire, namawaka asixhenxe eetalente zesilivere esulungekileyo, yokutyabeka iindonga zezindlu;
5  igolide yomsebenzi wegolide, nesilivere yomsebenzi wesilivere nawo wonke umsebenzi wesandla seengcibi. Yaye ngubani okhoyo ozinikela ngokuzithandela ukuba azalise namhlanje isandla sakhe ngesipho sikaYehova?”
6  Iinkosana zezindlu zooyise neenkosana zezizwe zikaSirayeli neentloko zamawaka nezamakhulu neentloko zomsebenzi kakumkani zanikela ngokuzithandela.
7  Banikela kwinkonzo yendlu yoTHIXO oyinyaniso igolide exabisa amawaka amahlanu eetalente neshumi lamawaka edarike nesilivere exabisa ishumi lamawaka eetalente nobhedu oluxabisa ishumi elinesibhozo lamawaka eetalente nentsimbi exabisa ikhulu lamawaka eetalente.
8  Abo ke kwafunyanwa kubo amatye anqabileyo bawanikela ebuncwaneni bendlu kaYehova phantsi kolawulo lukaYehiyele umGershon.
9  Yaye abantu babanemihlali ngokwenza umnikelo wokuzithandela kuYehova; kwanoDavide ukumkani waba nemihlali, wavuya kakhulu.
10  Ngenxa yoko uDavide wambonga uYehova phambi kwamehlo alo lonke ibandla waza wathi uDavide: “Mawubongwe wena, Yehova THIXO kaSirayeli ubawo wethu, ukususela kwixesha elingenammiselo ukusa kwixesha elingenammiselo.
11  Bobakho, Yehova, ubukhulu namandla nobuhle nokubalasela nesidima; kuba yonk’ into esemazulwini nesemhlabeni yeyakho. Bobakho ubukumkani, Yehova, Wena uphakamileyo njengentloko yezinto zonke.
12  Ubutyebi nozuko zikho ngenxa yakho, yaye ulawula yonk’ into; esandleni sakho kukho amandla nokomelela, yaye esandleni sakho kukho amandla okwenza mkhulu nokunika amandla zonke izinto.
13  Ke kaloku, Thixo wethu, siyakubulela, silidumisa igama lakho elihle.
14  “Kanti, ndingubani na mna yaye bangoobani na abantu bam, ukuba side sibe namandla okwenza iminikelo yokuzithandela elolu hlobo kuwe? Kuba yonk’ into ivela kuwe, sikunike esikuthabathe esandleni sakho.
15  Kuba singabaphambukeli phambi kwakho nabafiki kanye njengookhokho bethu. Injengomthunzi imihla yethu phezu kwehlabathi yaye alikho ithemba.
16  Owu Yehova Thixo wethu, yonke le ntabalala siyilungiselela ukulakhela indlu igama lakho elingcwele, ivela esandleni sakho, yaye yeyakho.
17  Ndazi kakuhle, Thixo wam, ukuba ungumgocagoci wentliziyo, nokuba ukholiswa kokuthe tye. Ke mna, ngentliziyo ethe tye ndizinikele zonke ezi zinto ngokuzithandela, ndinandipha ukubona abantu bakho abakhoyo apha besenza iminikelo yokuzithandela kuwe.
18  Owu Yehova THIXO ka-Abraham, uIsake noSirayeli ookhokho bethu, kugcine oku ukusa kwixesha elingenammiselo njengotyekelo lweengcamango zentliziyo yabantu bakho, uze walathise intliziyo yabo kuwe.
19  Yaye unike uSolomon unyana wam intliziyo epheleleyo ukuba agcine imiyalelo yakho, izingqino zakho nemimiselo yakho, nokwenza yonk’ into, aze akhe inqaba endiyilungiseleleyo.”
20  Waza uDavide waqhubeka wathi kulo lonke ibandla: “Khanibonge, uYehova uThixo wenu.” Yaye lonke ibandla lambonga uYehova uTHIXO wookhokho balo laza laqubuda kuYehova nakukumkani.
21  Labingelela imibingelelo kuYehova, iminikelo etshiswayo kuYehova imihla ilandelelana, amathole eenkomo aziinkunzi aliwaka, neenkunzi zeegusha eziliwaka, neenkunzi zeemvana eziliwaka neminikelo yazo ethululwayo, neminikelo emininzi ngenxa kaSirayeli wonke.
22  Yaye laqhubeka lisidla lisela phambi koYehova ngaloo mhla linemihlali kakhulu; uSolomon unyana kaDavide bamenza ukumkani isihlandlo sesibini waza wathanjiswa phambi koYehova njengenkokeli noTsadoki njengombingeleli.
23  USolomon wahlala etroneni kaYehova njengokumkani esikhundleni sikaDavide uyise, wanempumelelo kuso, yaye onke amaSirayeli ayemthobela.
24  Ke zonke iinkosana namadoda anamandla kwanabo bonke oonyana bakaKumkani uDavide, bazithoba kuSolomon ukumkani.
25  Waza uYehova waqhubeka emenza mkhulu ngokugqwesileyo uSolomon emehlweni kaSirayeli wonke, wamnika isidima sobukhosi esidlula bonke ookumkani ababengaphambi kwakhe kwaSirayeli.
26  Ke yena uDavide unyana kaYese, walawula phezu koSirayeli wonke;
27  imihla awalawula ngayo kwaSirayeli yaba yiminyaka engamashumi amane. EHebron walawula iminyaka esixhenxe, kwaye eYerusalem walawula iminyaka engamashumi amathathu anesithathu.
28  Yaye wafa aluphele, anelisekile, enobutyebi nozuko; yaye uSolomon unyana wakhe walawula esikhundleni sakhe.
29  Ke yona imicimbi kaDavide ukumkani, eyokuqala neyokugqibela, ibhaliwe ngamazwi kaSamuweli imboni nangamazwi kaNatan umprofeti emazwini kaGadi imboni,
30  kunye nabo bonke ubukumkani bakhe namandla akhe namaxesha akhe awadlula kuwo noSirayeli nezikumkani zonke zamazwe.
19  Kwathi emva koko wafa uNahashe ukumkani woonyana baka-Amoni, waza unyana wakhe walawula esikhundleni sakhe.
2  UDavide wathi: “Ndiya kumenzela ububele bothando uHanuni unyana kaNahashe, ngenxa yokuba uyise wandenzela ububele bothando.” Ngako oko uDavide wathumela abathunywa ukuba bamthuthuzele ngenxa kayise, baza abathunywa bakaDavide bafika kwilizwe loonyana baka-Amoni kuHanuni ukuba bamthuthuzele.
3  Noko ke, iinkosana zoonyana baka-Amoni zathi kuHanuni: “Ngaba uDavide ubeka uyihlo na emehlweni akho ngokuba akuthumelele abathuthuzeli? Abakhonzi bakhe abezanga kuwe ukuze baligocagoce baze balibhukuqe, balihlole ilizwe?”
4  Ngoko uHanuni wabathabatha abakhonzi bakaDavide wabacheba, wazisika zasisiqingatha izambatho zabo ukuya kutsho ezimpundu waza wabandulula.
5  Kamva abantu bamxelela uDavide ngaloo madoda; kwaoko wathumela ukuba ahlangatyezwe, ngenxa yokuba ayethotyiwe kakhulu; yaye ukumkani wahlabela mgama wathi; “Hlalani eYeriko zide zikhule kakhulu iindevu zenu. Nandule ke nibuye.”
6  Ekuhambeni kwexesha oonyana baka-Amoni babona ukuba balivumba elibi kuDavide, yaye uHanuni noonyana baka-Amoni bathumela iitalente ezilliwaka zesilivere ukuziqeshela iinqwelo nabakhweli-mahashe eMesopotamiya naseAram-mahaka naseTsobha.
7  Ngaloo ndlela baziqeshela amashumi amathathu anesibini amawaka eenqwelo nokumkani waseMahaka nabantu bakhe. Bangena bamisa inkampu phambi kweMedebha; ke bona oonyana baka-Amoni, bahlangana ndawonye kwizixeko zabo, beza emfazweni.
8  Akuva ngako uDavide, ngokukhawuleza wathumela uYowabhi nawo wonke umkhosi namadoda anamandla.
9  Oonyana baka-Amoni baphuma bakha uluhlu lwedabi ngasesangweni lesixeko, ookumkani ababezile babebodwa endle.
10  Xa uYowabhi wabona ukuba abahlaseli abasedabini bangaphambili nangasemva kwakhe, kwaoko wanyula athile kuwo onke amadoda abalaseleyo kwaSirayeli waza wakha uluhlu ukuze ahlangabezane namaSiriya.
11  Abanye abantu wabanikela esandleni sika-Abhishayi umntakwabo, ukuba akhe uluhlu ukuze ahlangabeze oonyana baka-Amoni.
12  Waza wahlabela mgama wathi: “Ukuba amaSiriya athe omelela ngakumbi kunam, umele ube lusindiso lwam; kodwa ukuba bona oonyana baka-Amoni bathe bomelela kunawe, nam ndimele ndize kukusindisa.
13  Yomelela, ukuze sizibonakalise sinesibindi ngenxa yabantu bakowethu nangenxa yezixeko zoThixo wethu; ke yena uYehova, uya kwenza okulungileyo emehlweni akhe.”
14  UYowabhi nabantu ababenaye basondela kumaSiriya edabini, asaba asuka phambi kwakhe.
15  Ke bona oonyana baka-Amoni babona ukuba amaSiriya asabile, nabo basaba phambi kuka-Abhishayi umntakwabo baza ke ngoko bangena esixekweni. Kamva uYowabhi wafika eYerusalem.
16  Athi amaSiriya akubona ukuba oyisiwe phambi koSirayeli, athumela abathunywa ukuba bakhuphe amaSiriya awayekummandla woMlambo, kunye noShofaki intloko yomkhosi kaHadadezere phambi kwawo.
17  Xa kwanikelwa ingxelo kuDavide, ngoko nangoko wahlanganisa ndawonye wonke uSirayeli waza wawela iYordan waza kuwo, wakha uluhlu nxamnye nawo. Wathi akulakha uluhlu uDavide ukuba ahlangane namaSiriya, alwa naye.
18  Kodwa amaSiriya asaba kuSirayeli; waza uDavide wabulala kumaSiriya amawaka asixhenxe abaqhubi beenqwelo namashumi amane amawaka amadoda ahamba ngeenyawo, noShofaki intloko yomkhosi nayo wayibulala.
19  Xa abakhonzi bakaHadadezere babonayo ukuba boyisiwe phambi koSirayeli, ngokukhawuleza benza uxolo noDavide baza bamkhonza; amaSiriya akafunanga kuzama ukubasindisa oonyana baka-Amoni kwakhona.
24  Ke oonyana baka-Aron babenezahlulo zabo. Oonyana baka-Aron yayinguNadabhi noAbhihu, uEleyazare noItamare.
2  Noko ke, uNadabhi noAbhihu bafa phambi koyise, bengenabo oonyana, kodwa uEleyazare noItamare baqhubeka besebenza njengababingeleli.
3  UDavide, noTsadoki koonyana bakaEleyazare, noAhimeleki koonyana bakaItamare benza izahlulo ngokwezigxina zabo enkonzweni yabo.
4  Kodwa bona oonyana bakaEleyazare bafunyanwa benamadoda aziintloko amaninzi kakhulu kunoonyana bakaItamare. Ngoko ke babelwa koonyana bakaEleyazare, njengeentloko zezindlu zooyise, zilishumi elinesithandathu, bona oonyana bakaItamare, njengeentloko zezindlu zooyise, zisibhozo.
5  Ngokubhekele phaya, babahlula ngamaqashiso, aba nabaya, kuba kwakufuneka kubekho iintloko zendawo engcwele neentloko zikaTHIXO oyinyaniso koonyana bakaEleyazare nakoonyana bakaItamare.
6  Wandula uShemaya unyana kaNetaneli unobhala wabaLevi wababhala phantsi phambi kukakumkani neenkosana noTsadoki umbingeleli noAhimeleki unyana ka-Abhiyatare neentloko zooyise zababingeleli nezabaLevi, enye indlu yooyise yakhethelwa uEleyazare yaza enye yakhethelwa uItamare.
7  Iqashiso laphuma: elokuqala laba lelikaYehoyaribhi; elesibini laba lelikaYeyada,
8  elesithathu laba lelikaHarim, elesine laba lelikaSehorim,
9  elesihlanu laba lelikaMalekiya, elesithandathu laba lelikaMiyamin,
10  elesixhenxe laba lelikaHakotse, elesibhozo laba lelika-Abhiya,
11  elesithoba laba lelikaYeshuwa, eleshumi laba lelikaShekaniya,
12  eleshumi elinanye laba lelikaEliyashibhi, eleshumi elinesibini laba lelikaYakim,
13  eleshumi elinesithathu laba lelikaHupa, eleshumi elinesine laba lelikaYeshebhabhi,
14  eleshumi elinesihlanu laba lelikaBhilega, eleshumi elinesithandathu laba lelikaImere,
15  eleshumi elinesixhenxe laba lelikaHezire, eleshumi elinesibhozo laba lelikaHapitsetse,
16  eleshumi elinesithoba laba lelikaPetahiya, elamashumi amabini laba lelikaYehezekeli,
17  elamashumi amabini ananye laba lelikaYakin, elamashumi amabini anesibini laba lelikaGamuli,
18  elamashumi amabini anesithathu laba lelikaDelaya, elamashumi amabini anesine laba lelikaMahaziya.
19  Ezi yayizizigxina zabo enkonzweni yabo, ukuba bangene endlwini kaYehova ngokwelungelo eliyimfanelo yabo ngesandla sika-Aron ukhokho wabo, kanye njengoko uYehova uTHIXO kaSirayeli wamyalelayo.
20  Ngabo aba abasalayo koonyana bakaLevi, koonyana baka-Amram yayinguShubhayeli; koonyana bakaShubhayeli, yayinguYedeya;
21  kuRehabhiya: koonyana bakaRehabhiya, yayinguIshiya intloko;
22  kumaItsare, yayinguShelemoti; koonyana bakaShelomoti, yayinguYahati;
23  koonyana bakaHebron, yayinguYeriya intloko, uAmariya engowesibini, uYahaziyeli engowesithathu, uYekamam engowesine.
24  Oonyana bakaUziyeli, yayinguMika; koonyana bakaMika, yayinguShamire.
25  Umtakawabo Mika yayinguIshiya; koonyana bakaIshiya, yayinguZekariya.
26  Oonyana bakaMerari yayinguMahali noMushi; oonyana bakaYahaziya, yayinguBheno.
27  Oonyana bakaMerari: KwabakaYahaziya, yayinguBheno noShoham noZakure noIbhri.
28  AbakaMahali, yayinguEleyazare, ongabanga nanyana.
29  KwabakaKishe: oonyana bakaKishe yayinguYerameli.
30  Ke bona oonyana bakaMushi yayinguMahali noEdere noYerimoti. Aba yayingoonyana babaLevi ngokwezindlu zooyise.
31  Nabo babawisela amaqashiso kanye njengokuba abantakwabo oonyana baka-Aron benzayo phambi kukaDavide ukumkani noTsadoki noAhimeleki neentloko zezindlu zooyise zababingeleli nezabaLevi. Ke kuzo izindlu zooyise, owayeyintloko wayelingana twatse nomtakwabo omncinane.
5  Bona oonyana bakaRubhen izibulo likaSirayeli—kuba yayinguye izibulo; kodwa ngenxa yokuhlambela kwakhe isingqengqelo sikayise ilungelo lakhe lobuzibulo lanikwa oonyana bakaYosefu unyana kaSirayeli, ngoko akazange abhaliswe kumlibo wokuzalwa njengezibulo.
2  Kuba uYuda wazingqina ongamile phakathi kwabantakwabo, yaye yaphuma kuye inkokeli; kodwa ilungelo lobuzibulo laba lelikaYosefu—
3  oonyana bakaRubhen izibulo likaSirayeli yayinguHanoki noPalu, uHetseron noKarmi.
4  Oonyana bakaYoweli yayinguShemaya unyana wakhe, uGogi unyana wakhe, uShimeyi unyana wakhe,
5  uMika unyana wakhe, uRehaya unyana wakhe, uBhahali unyana wakhe,
6  uBheraha unyana wakhe, owathatyathelwa ekuthinjweni nguTilegati-pilenesere ukumkani waseAsiriya, nguye obesisikhulu samaRubhen.
7  Bona abantakwabo ngokweentsapho zabo ngokubhaliswa ngokomlibo wokuzalwa ngokweenzala zabo, intloko yayinguYeyeli, noZekariya,
8  noBhela unyana ka-Azazi unyana kaShema unyana kaYoweli—owayehlala eArohere ukufikelela eNebho naseBhahali-meyon.
9  Wahlala kwanasempuma ukufikelela ekungeneni entlango kuMlambo umEfrate, kuba imfuyo yabo yaba ninzi elizweni laseGiliyadi.
10  Yaye ngemihla kaSawule balwa imfazwe namaHagri, awawa ngesandla sabo; yaye ngoko bahlala kwiintente zabo kulo lonke ilizwe elikwimpuma yeGiliyadi.
11  Ke bona oonyana bakaGadi ababephambi kwabo, babehlala kwilizwe laseBhashan ukufikelela eSaleka.
12  UYoweli wayeyintloko, uShafam engowesibini, noYanayi noShafati eBhashan.
13  Yaye abantakwabo ababengabendlu yookhokho babo yayinguMikayeli noMeshulam noShebha noYorayi noYakan noZiya noEbhere, besixhenxe.
14  Aba yayingoonyana baka-Abhihali unyana kaHuri, unyana kaYarowa, unyana kaGiliyadi, unyana kaMikayeli, unyana kaYeshishayi, unyana kaYado, unyana kaBhuze;
15  uAhi unyana ka-Abhediyeli, unyana kaGuni, intloko yendlu yookhokho babo.
16  Baqhubeka behlala eGiliyadi, eBhashan nakwiidolophu eziphantsi kwayo nawo onke amadlelo aseSharon ukuya kufikelela esiphelweni sawo.
17  Bonke abo babhaliswa ngokwemilibo yabo yokuzalwa ngemihla kaYotham ukumkani wakwaYuda nangemihla kaYerobhoham ukumkani wakwaSirayeli.
18  Ke bona oonyana bakaRubhen namaGadi nesiqingatha sesizwe sakwaManase; kubafo abangamakroti, amadoda aphatha ikhaka nekrele nagoba isaphetha naqeqeshelwe imfazwe, babengamashumi amane anesine amawaka anamakhulu asixhenxe anamashumi mathandathu ababephuma umkhosi.
19  Balwa imfazwe namaHagri, noYeture noNafishi noNodabhi.
20  Bancediswa ekulweni nabo, ada amaHagri nabo bonke abo babekunye nawo banikelwa esandleni sabo, kuba bamemeza becela uncedo kuThixo emfazweni, waza wasabela kwisibongozo sabo ngenxa yokuba babekholose ngaye.
21  Bayithimba imfuyo yabo, iinkamela zabo ezingamashumi amahlanu amawaka, nezimvu ezingamakhulu amabini anamashumi amahlanu amawaka, namaesile angamawaka amabini, nemiphefumlo engabantu elikhulu lamawaka.
22  Kuba baninzi ababulawayo, ngenxa yokuba babelwelwa nguTHIXO oyinyaniso. Yaye baqhubeka behlala kwiindawo zabo de kwalixesha lokuthinjwa.
23  Ke bona oonyana besiqingatha sesizwe sakwaManase, bahlala kwilizwe elisusela eBhashan ukusa eBhahali-hermon naseSenire naseNtabeni yeHermon. Bona ngokwabo baba baninzi.
24  Aba babeziintloko zendlu yookhokho babo: uEfere noIshi noEliyeli noAzriyeli noYeremiya noHodaviya noYadiyeli, amadoda angamakroti, abafo abanamandla, amadoda adumileyo, aziintloko zendlu yookhokho bawo.
25  Benza ngokungathembeki kuTHIXO wookhokho babo baza baba neentlobano zokuziphatha okubi noothixo bezizwana zelo zwe, awazibhubhisayo uThixo phambi kwabo.
26  Ke ngoko uTHIXO kaSirayeli waxhokonxa umoya kaPuli ukumkani waseAsiriya, wona kanye umoya kaTilegati-pilenesere ukumkani waseAsiriya, ukuze athabathele ekuthinjweni amaRubhen namaGadi nesiqingatha sesizwe sakwaManase, wabasa eHala naseHabhore naseHara nakuMlambo iGozan kude kube namhla.
15  Waqhubeka ezakhela izindlu kwisiXeko sikaDavide; wahlabela mgama wayilungiselela indawo ityeya yoTHIXO oyinyaniso waza wayimisela intente.
2  Kungelo xesha awathi uDavide: “Akakho omele athwale ityeya yoTHIXO oyinyaniso ngaphandle kwabaLevi, kuba ngabo uYehova abanyulele ukuthwala ityeya kaYehova nokulungiselela kuye ukusa kwixesha elingenammiselo.”
3  Ngoko uDavide wamhlanganisela eYerusalem wonke uSirayeli ukuba azise ityeya kaYehova endaweni yayo awayeyilungiselele yona.
4  UDavide wahlanganisa oonyana baka-Aron nabaLevi;
5  koonyana bakaKohati, yayingu-Uriyeli intloko nabazalwana bakhe, belikhulu elinamashumi amabini;
6  koonyana bakaMerari, yayinguAsaya intloko nabazalwana bakhe, bengamakhulu amabini anamashumi amabini;
7  koonyana bakaGershom, yayinguYoweli intloko nabazalwana bakhe, belikhulu elinamashumi amathathu;
8  koonyana bakaElitsafan, yayinguShemaya intloko nabazalwana bakhe, bengamakhulu amabini;
9  koonyana bakaHebron, yayinguEliyeli intloko nabazalwana bakhe, bengamashumi asibhozo;
10  koonyana bakaUziyeli, yayinguAminadabhi intloko nabazalwana bakhe, belikhulu elineshumi elinesibini.
11  Ngaphezu koko, uDavide wabiza uTsadoki noAbhiyatare ababingeleli, nabaLevi u-Uriyeli, uAsaya noYoweli, uShemaya noEliyeli noAminadabhi,
12  Waza wahlabela mgama wathi kubo: “Niziintloko zooyise babaLevi. Zingcwaliseni, nina nabazalwana benu, nize ninyuse ityeya kaYehova uTHIXO kaSirayeli ize kwindawo endiyilungiselele yona.
13  Ngenxa yokuba kwisihlandlo sokuqala anenzanga njalo, wasityhobozela uYehova uThixo wethu, kuba asimfunanga ngokwesiko.”
14  Bazingcwalisa ke ababingeleli nabaLevi ukuba bayinyuse ityeya kaYehova uTHIXO kaSirayeli.
15  Bandula oonyana babaLevi bayithwala emagxeni ngezibonda ityeya yoTHIXO oyinyaniso, kanye njengoko uMoses wayalelayo ngelizwi likaYehova.
16  Ngoko uDavide wathi kwiintloko zabaLevi mazimise abazalwana bazo abaziimvumi nezixhobo zeengoma, imirhubhe neehadi namacangci, bazidlale ngokuvakalayo ukuze zenze isandi semihlali.
17  AbaLevi bamisa uHeman unyana kaYoweli yaye, kubazalwana bakhe uAsafu unyana kaBherekiya; nakoonyana bakaMerari abazalwana babo, uEtan unyana kaKushaya;
18  kunye nabo kwakukho abazalwana babo besahlulo sesibini, uZekariya, uBhen noYahaziyeli noShemiramoti noYehiyele noUni, uEliyabhi noBhenaya noMahaseya noMatitiya noElifelehu noMikeneya, no-Obhedi-edom noYeyeli abagcini-masango,
19  neemvumi uHeman, uAsafu noEtan, benamacangci obhedu ukuze bawakhalise ngokuvakalayo;
20  noZekariya noAziyeli noShemiramoti noYehiyele noUni noEliyabhi noMahaseya noBhenaya benemirhubhe eyayivunyelaniswa nenowuthi ngokweAlamoti,
21  noMatitiya noElifelehu noMikeneya no-Obhedi-edom noYeyeli noAzaziya beneehadi ezazivunyelaniswa nenowuthi ngokweSheminiti, ukuze basebenze njengabalathisi;
22  noKenaniya intloko yabaLevi ekuthwaleni, enikela umyalelo wokuthwala, kuba wayeyingcali;
23  noBherekiya noElikana abagcini-masango eTyeya;
24  noShebhaniya noYoshafati noNetaneli noAmasayi noZekariya noBhenaya noEliyezere ababingeleli bekhalisa amaxilongo ngokuvakalayo ngaphambi kwetyeya yoTHIXO oyinyaniso, no-Obhedi-edom noYehiya abagcini-masango eTyeya.
25  UDavide namadoda amakhulu akwaSirayeli neentloko zamawaka ngabo ababehamba ukuze benyuse ityeya yomnqophiso kaYehova endlwini kaObhedi-edom benemihlali.
26  Kwathi ke ekubancedeni kukaTHIXO oyinyaniso abaLevi ngoxa babethwele ityeya yomnqophiso kaYehova babingelela ngamathole eenkomo aziinkunzi asixhenxe neenkunzi zeegusha ezisixhenxe.
27  UDavide wayambethe isambatho esingenamikhono selaphu elicikizekileyo, nabo bonke abaLevi ababethwele iTyeya neemvumi noKenaniya intloko yokuthwala kweemvumi; kodwa phezu kukaDavide kwakukho iefodi yelinen.
28  Yaye onke amaSirayeli ayenyusa ityeya yomnqophiso kaYehova ngemikhwazo yovuyo nesandi sesigodlo namaxilongo namacangci, edlala ngokuvakalayo imirhubhe neehadi.
29  Kwathi ke, yakufika ityeya yomnqophiso kaYehova kwisiXeko sikaDavide, uMikali, intombi kaSawule, wakhangela phantsi ngefestile waza wabona uKumkani uDavide edloba ebhiyoza; yaye wamdelela entliziyweni yakhe.
20  Kwathi ke ekuqaleni konyaka, ngexesha lokuhlasela kookumkani, uYowabhi wakhokela umkhosi wokulwa waza walenza laba linxuwa ilizwe loonyana baka-Amoni waza waya kungqinga iRabha, ngoxa uDavide wayehleli eYerusalem; uYowabhi waxabela iRabha waza wayidiliza.
2  Kodwa uDavide wasithabatha isithsaba sikaMalekam entlokweni yakhe, wasifumanisa siyitalente yegolide ubunzima baso, yaye sasinamatye axabisekileyo; ibe saba sentlokweni kaDavide. Namaxhoba eso sixeko awaphuma nawo ayemaninzi kakhulu.
3  Yaye abantu ababekuso wabakhupha, ukuze ababeke ematyeni okusarhela nakwizixhobo ezibukhali zentsimbi nasemazembeni; kwaye leyo yayiyindlela uDavide awenza ngayo kuzo zonke izixeko zoonyana baka-Amoni. Ekugqibeleni uDavide nabantu bonke babuyela eYerusalem.
4  Kwathi emva koko kwaqhambuka imfazwe eGezere namaFilisti. Kungoko uSibhekayi umHusha awaxabela uSipayi kwabo bazalwa ngamaRefa, oyiswa ke.
5  Kwaphinda ke kwabakho imfazwe namaFilisti; yaye uElihanan unyana kaYayire waxabela uLami umntakwabo Goliyati umGati, omphini womkhonto wakhe wawunjengomqobo wabaluki.
6  Kwaphinda kwabakho imfazwe eGati, apho kwakukho indoda enkulu ngokungaqhelekanga eminwe yayo neenzwane zayo zazingantandathu, zingamashumi amabini anesine; nayo yayizalwa ngamaRefa.
7  Yaye yaqhubeka imngcikiva uSirayeli. Ekugqibeleni uYonatan unyana kaShimeya umntakwabo Davide wayixabela.
8  Aba ngabo babezalwa ngamaRefa eGati; yaye bawa ngesandla sikaDavide nangesandla sabakhonzi bakhe.
1  UAdam,uSete,uEnoshi,
2  uKenan,uMahalaleli,uYaredi,
3  uEnoki,uMethusela,uLameki,
4  uNowa,uShem, uHam noYafete.
5  Oonyana bakaYafete yayinguGomere noMagogi noMadayi noYavan noTubhali noMesheki noTiras.
6  Bona oonyana bakaGomere yayinguAshikenazi noRifati noTogama.
7  Bona oonyana bakaYavan yayinguElishaha noTarshishe, uKitim noRodanim.
8  Oonyana bakaHam yayinguKushe noMitserayim, uPuti noKanan.
9  Bona oonyana bakaKushe yayinguSebha noHavila noSabheta noRahama noSabheteka. Bona oonyana bakaRahama yayinguShebha noDedan.
10  UKushe wazala uNimrodi. Yena waqala waba ngonamandla emhlabeni.
11  UMitserayim, wazala amaLudi nama-Anamim namaLehabhim namaNefetuhim
12  namaPatrusi namaKaseluhim (ekwaphuma kuwo amaFilisti) namaKafetori.
13  UKanan, wazala uSidon izibulo lakhe, noHeti
14  namaYebhusi nama-Amori namaGirgashi
15  namaHivi nama-Areki namaSin
16  nama-Arvadi namaTsemari namaHamati.
17  Oonyana bakaShem yayinguElam noAshuri noArpakhishadi noLudi noAram, NoUtse noHuli noGetere noMashe.
18  UArpakhishadi, wazala uShela, waza uShela wazala uEbhere.
19  Yena uEbhere wazalelwa oonyana ababini. Igama lomnye lalinguPelege, ngenxa yokuba ngemihla yakhe umhlaba wawahlukene; lona igama lomntakwabo lalinguYoketan.
20  UYoketan, wazala uAlmodadi noShelefe noHatsaremavete noYera
21  noHadoram noUzali noDikela
22  no-Obhali noAbhimayeli noShebha
23  no-Ofire noHavila noYobhabhi; bonke abo yayingoonyana bakaYoketan.
24  UShem,uArpakhishadi,uShela,
25  uEbhere,uPelege,uRewu,
26  uSerugi,uNahore,uTera,
27  uAbram, oko kukuthi, uAbraham.
28  Oonyana baka-Abraham yayinguIsake noIshmayeli.
29  Le yimvelaphi yeentsapho zabo: izibulo likaIshmayeli nguNebhayoti ibe nguKedare noAdebhele noMibhesam,
30  uMishma noDuma, uMasa, uHadadi noTema,
31  uYeture, uNafishi noKedema. Abo yayingoonyana bakaIshmayeli.
32  Oonyana bakaKetura, ishweshwe lika-Abraham, lazala uZimran noYokeshan noMedan noMidiyan noIshibhaki noShuwaha. Bona oonyana bakaYokeshan yayinguShebha noDedan.
33  Bona oonyana bakaMidiyan yayinguEfa noEfere noHanoki noAbhida noEldaha. Bonke aba yayingoonyana bakaKetura.
34  Yena uAbraham wazala uIsake. Oonyana bakaIsake yayinguEsawu noSirayeli.
35  Oonyana bakaEsawu yayinguElifazi, uRehuweli noYewushe noYalam noKora.
36  Oonyana bakaElifazi yayinguTeman no-Omare, uTsefo noGatam, uKenazi noTimna noAmaleki.
37  Oonyana bakaRehuweli yayinguNahati, uZera uShamaha noMiza.
38  Bona oonyana bakaSehire yayinguLotan noShobhali noTshibheyon noAnahi noDishon noEtsere noDishan.
39  Bona oonyana bakaLotan yayinguHori noHomam. Udade boLotan yayinguTimna.
40  Oonyana bakaShobhali yayinguAlvan noManahati noEbhali, uShefo no-Onam. Bona oonyana bakaTsibheyon yayinguAya noAnahi.
41  Oonyana baka-Anahi yayinguDishon. Bona oonyana bakaDishon yayinguHemdan noEshibhani noItran noKeran.
42  Oonyana bakaEtsere yayinguBhilehan noZavan noAkhan. Oonyana bakaDishan yayingu-Utse noAran.
43  Aba ngookumkani ababelawula ezweni lakwaEdom ngaphambi kokuba kulawule nawuphi na ukumkani phezu koonyana bakaSirayeli: uBhela unyana kaBhehore, igama lesixeko sakhe laliyiDinabha.
44  Ekugqibeleni wafa uBhela, waza uYobhabhi unyana kaZera waseBhotsera walawula esikhundleni sakhe.
45  Ekugqibeleni wafa uYobhabhi, kwalawula uHusham wasezweni lamaTeman esikhundleni sakhe.
46  Ekugqibeleni wafa uHusham, kwalawula uHadadi unyana kaBhedadi esikhundleni sakhe, lowo woyisa uMidiyan emhlabeni wakwaMowabhi. Yaye igama lesixeko sakhe laliyiAviti.
47  Ekugqibeleni wafa uHadadi, kwalawula uSamla waseMasereka esikhundleni sakhe.
48  Ekugqibeleni wafa uSamla, kwalawula uShawule waseRehobhoti engaseMlanjeni esikhundleni sakhe.
49  Ekugqibeleni wafa uShawule, kwalawula uBhahali-hanan unyana ka-Akebhore esikhundleni sakhe.
50  Ekugqibeleni wafa uBhahali-hanan, kwalawula uHadadi esikhundleni sakhe; yaye igama lesixeko sakhe laliyiPawu, lona igama lomfazi wakhe lalinguMehetabheli, intombi kaMatrede, intombi kaMezahabhi.
51  Ekugqibeleni wafa uHadadi. Yaye iinkosana zakwaEdom yayiyinkosana uTimna, inkosana uAlva, inkosana uYatete,
52  inkosana uOholibhama, inkosana uElaha, inkosana uPinon,
53  inkosana uKenazi, inkosana uTeman, inkosana uMibhetsare,
54  inkosana uMagediyeli, inkosana uIram. Ezi yayiziinkosana zakwaEdom.
2  Aba yayingoonyana bakaSirayeli: uRubhen, uSimeyon, uLevi noYuda, uIsakare noZebhulon,
2  uDan, uYosefu noBhenjamin, uNafetali, uGadi noAshere.
3  Oonyana bakaYuda yayinguEre no-Onan noShela. Abo bathathu wabazalelwa yintombi kaShuwa, umKananekazi. Yena uEra owayelizibulo likaYuda waba mbi emehlweni kaYehova, kangangokuba wambulala.
4  Yena uTamare umolokazana wakhe wamzalela uPeretse noZera. Bebonke oonyana bakaYuda babebahlanu.
5  Oonyana bakaPeretse yayinguHetseron noHamuli.
6  Bona oonyana bakaZera yayinguZimri noEtan noHeman noKalkoli noDera. Bebonke babebahlanu.
7  Bona oonyana bakaKarmi yayinguAkare owamhlisela ishwangusha uSirayeli, owenza isenzo sokungathembeki ngento enikelwe kwintshabalalo.
8  Oonyana bakaEtan yayinguAzariya.
9  Oonyana bakaHetseron awabazalelwayo yayinguYerameli noRam noKelubhayi.
10  Ke yena uRam, wazala uAminadabhi. UAminadabhi wazala uNashon isikhulu soonyana bakaYuda.
11  UNashon wazala uSalma. USalma wazala uBhohazi.
12  UBhohazi wazala uObhedi. UObhedi wazala uYese.
13  UYese wazala uEliyabhi izibulo lakhe, noAbhinadabhi owesibini, noShimeya owesithathu,
14  uNetaneli owesine, uRadayi owesihlanu,
15  uOtsem owesithandathu, uDavide owesixhenxe.
16  Oodade wabo yayinguTseruya noAbhigali; bona oonyana bakaTseruya yayinguAbhishayi noYowabhi noAsaheli, bebathathu.
17  Ke yena uAbhigali, wazala uAmasa; yaye uyise ka-Amasa yayinguYetere umIshmayeli.
18  Ke yena uKalebhi unyana kaHetseron, wazala oonyana ngoAzubha umfazi wakhe nangoYeriyoti; bona aba yayingoonyana bakhe: uYeshere noShobhabhi noArdon.
19  Ekugqibeleni wafa uAzubha. Ngoko uKalebhi wazithabathela uEfrata, owathi ekuhambeni kwexesha wamzalela uHure.
20  UHure wazala u-Uri. U-Uri wazala uBhetsaleli.
21  Emva koko uHetseron waba neentlobano zokwazana nentombi kaMakire, uyise kaGiliyadi. Yaye wayithabatha enamashumi amathandathu eminyaka ubudala, kodwa yamzalela uSegubhi.
22  USegubhi wazala uYayire, owayenezixeko ezingamashumi amabini anesithathu elizweni laseGiliyadi.
23  Kamva uGeshure noSiriya bathabatha kubo iHavoti-yayire, neKenati needolophu eziphantsi kwayo, izixeko ezingamashumi amathandathu. Bonke abo yayingoonyana bakaMakire uyise kaGiliyadi.
24  Yaye emva kokufa kukaHetseron eKalebhi-efrata, umfazi kaHetseron uAbhiya, wamzalela uAshure uyise kaTekowa.
25  Bona oonyana bakaYerameli izibulo likaHetseron yayinguRam izibulo noBhuna no-Oren no-Otsem, uAhiya.
26  UYerameli waba nomnye umfazi, ogama lakhe lalinguAtara. Wayengunina kaOnam.
27  Bona oonyana bakaRam izibulo likaYerameli yayinguMahazi noYamin noEkere.
28  Bona oonyana bakaOnam yayinguShamayi noYada. Bona oonyana bakaShamayi yayinguNadabhi noAbhishure.
29  Igama lomfazi ka-Abhishure lalinguAbhihali, owathi ekuhambeni kwexesha wamzalela uAhabhan noMolidi.
30  Bona oonyana bakaNadabhi yayinguSelede noApayim. Kodwa uSelede wafa engenabo oonyana.
31  Bona oonyana baka-Apayim yayinguIshi. Bona oonyana bakaIshi yayinguSheshan; oonyana bakaSheshan, yayinguAhalayi.
32  Bona oonyana bakaYada umntakwabo Shamayi yayinguYetere noYonatan. Kodwa uYetere wafa engenabo oonyana.
33  Bona oonyana bakaYonatan yayinguPelethe noZaza. Abo yayingoonyana bakaYerameli.
34  USheshan wayengenanyana, wayeneentombi zodwa. Ke uSheshan ebenomkhonzi ongumYiputa ogama lakhe lalinguYareha.
35  Ngoko uSheshan wamnika uYareha umkhonzi wakhe intombi yakhe ukuba ibe ngumfazi, eyathi ekuhambeni kwexesha yamzalela uAtayi.
36  UAtayi wazala uNatan. UNatan wazala uZabhadi.
37  UZabhadi wazala uEfelali. UEfelali wazala uObhedi.
38  UObhedi wazala uYehu. UYehu wazala uAzariya.
39  UAzariya wazala uHeletse. UHeletse wazala uEleyasa.
40  UEleyasa wazala uSisamayi. USisamayi wazala uShalum.
41  UShalum wazala uYekamiya. UYekamiya wazala uElishama.
42  Bona oonyana bakaKalebhi umntakwabo Yerameli yayinguMesha izibulo lakhe, owayenguyise kaZifi, noonyana bakaMareshaha uyise kaHebron.
43  Bona oonyana bakaHebron yayinguKora noTapuwa noRekem noShema.
44  UShema wazala uRaham uyise kaYorkam. URekem wazala uShamayi.
45  Yena unyana kaShamayi yayinguMahon; uMahon wayenguyise kaBhete-tsure.
46  Ke yena uEfa ishweshwe likaKalebhi, wazala uHaran noMotsa noGazeze. UHaran wazala uGazeze.
47  Bona oonyana bakaYadayi yayinguRegem noYotham noGeshan noPelete noEfa noShahafe.
48  Ke lona ishweshwe likaKalebhi uMahaka, lazala uShebhere noTirana.
49  Ekuhambeni kwexesha wazala uShahafe uyise kaMademana, uSheva uyise kaMakebhena noyise kaGibheya. Yona intombi kaKalebhi yayinguAkesa.
50  Aba yayingoonyana bakaKalebhi. Oonyana bakaHure izibulo likaEfratha: nguShobhali uyise kaKiriyati-yarim,
51  uSalma uyise kaBhetelehem, uHarefu uyise kaBhete-gadere.
52  UShobhali uyise kaKariyati-yarim waba noonyana: uHarowe, isiqingatha samaMenuhoti.
53  Iintsapho zikaKiriyati-yarim zazingamaItri namaPuti namaShumati namaMisherayi. Kuzo ezi kwavela amaTsorati namaEshtawoli.
54  Oonyana bakaSalma yayinguBhetelehem namaNetofa, uAtaroti-bhete-yowabhi nesiqingatha samaManahati, amaTsora.
55  Iintsapho zababhali ababehlala eYabhetse yayingamaTirati, amaShimeyati, amaSukati. La yayingamaKeni awayevela kuHamati uyise wabendlu kaRekabhi.
3  Aba ngoonyana bakaDavide awabazalelwayo eHebron: izibulo yayinguAmnon, ngoAhinowam umYizerelikazi, owesibini, yayinguDaniyeli, ngoAbhigali umKarmelekazi,
2  owesithathu, yayinguAbhisalom unyana kaMahaka intombi kaTalemayi ukumkani waseGeshure, owesine, yayinguAdoniya unyana kaHagiti,
3  owesihlanu, yayinguShefatiya, ngoAbhitali, owesithandathu, yayinguItreyam, ngoEgla umfazi wakhe.
4  Bathandathu awabazalelwa eHebron; waza waqhubeka elawula apho iminyaka esixhenxe neenyanga ezintandathu, yaye walawula iminyaka engamashumi amathathu anesithandathu eYerusalem.
5  Yaye aba wabazalelwa eYerusalem: uShimeya noShobhabhi noNatan noSolomon, abane ngoBhatshebha intombi ka-Amiyeli,
6  noIbhare noElishama noElifelete,
7  noNoga noNefege noYafiya,
8  noElishama noEliyada noElifelete, basithoba,
9  bonke abo babengoonyana bakaDavide ngaphandle koonyana bamashweshwe, noTamare udade wabo.
10  Unyana kaSolomon yayinguRehobhoham, uAbhiya unyana wakhe, uAsa unyana wakhe, uYehoshafati unyana wakhe,
11  uYehoram unyana wakhe, uAhaziya unyana wakhe, uYehowashe unyana wakhe,
12  uAmatsiya unyana wakhe, uAzariya unyana wakhe, uYotham unyana wakhe,
13  uAhazi unyana wakhe, uHezekiya unyana wakhe, uManase unyana wakhe
14  uAmon unyana wakhe, uYosiya unyana wakhe.
15  Bona oonyana bakaYosiya yayilizibulo uYohanan, owesibini, yayinguYehoyakim, owesithathu, yayinguZedekiya, owesine, yayinguShalum.
16  Bona oonyana bakaYehoyakim yayinguYekoniya unyana wakhe, uZedekiya unyana wakhe.
17  Bona oonyana bakaYekoniya njengebanjwa yayinguShelatiyeli unyana wakhe
18  noMalekiram noPedaya noShenatsare, uYekamiya, uHoshama noNedabhiya.
19  Bona oonyana bakaPedaya yayinguZerubhabheli noShimeyi; bona oonyana bakaZerubhabheli yayinguMeshulam noHananiya (yaye udade wabo yayinguShelomiti);
20  noHashubha no-Oheli noBherekiya noHasadiya, uYushabhi-hesedi, bebahlanu.
21  Bona oonyana bakaHananiya yayinguPelatiya noYeshaya, oonyana bakaYeshaya yayinguRefaya, oonyana bakaRefaya yayinguArnan, oonyana baka-Arnan yayinguObhadiya, oonyana bakaObhadiya yayinguShekaniya;
22  bona oonyana bakaShekaniya, yayinguShemaya, oonyana bakaShemaya, yayinguHatushe noIgali noBhariya noNeyariya noShafati, bebathandathu.
23  Bona oonyana bakaNeyariya yayinguEliyohenayi noHizekiya noAzerikam, bebathathu.
24  Bona oonyana bakaEliyohenayi yayinguHodaviya noEliyashibhi noPelaya noAkubhi noYohanan noDelaya noAnani, besixhenxe.
12  Ngabo aba abeza kuDavide eTsikelage ngoxa wayesavalelekile ngenxa kaSawule unyana kaKishe; babephakathi kwamadoda anamandla, abancedisi emfazweni,
2  bexhobe ngesaphetha, besebenzisa amatye okanye isaphetha neentolo ngesandla sasekunene nesandla sasekhohlo. Babengabakubazalwana bakaSawule wakwaBhenjamin.
3  Intloko yayinguAhiyezere noYowashe oonyana bakaShemaha umGibheya, noYeziyeli noPelete oonyana baka-Azimaveti, noBheraka noYehu umAnatoti,
4  noIshmaya umGibheyon, indoda enamandla phakathi kwangamashumi amathathu neyayiphethe amashumi amathathu; noYeremiya noYahaziyeli noYohanan noYozabhadi umGedera,
5  uEluzayi noYerimoti noBheyaliya noShemariya noShefatiya umHarifi,
6  uElikana noIshiya noAzareli noYowezere noYashobheyam, amaKora,
7  noYowela noZebhadiya oonyana bakaYeroham waseGedore.
8  Yaye kwakukho amaGadi athile azahlula aba ngakwicala likaDavide kwindawo ekunzima ukuyifikelela entlango, amakroti, amadoda anamandla, amadoda omkhosi alwa imfazwe, awayehleli egcine ikhaka elikhulu nencula zilungile, ubuso bawo bubobeengonyama, nawayengathi ngamabhadi ezintabeni ukukhawuleza kwawo.
9  UEtsere wayeyintloko, uObhadiya engowesibini, uEliyabhi engowesithathu,
10  uMishmana engowesine, uYeremiya engowesihlanu,
11  uAtayi engowesithandathu, uEliyeli engowesixhenxe,
12  uYohanan engowesibhozo, uElzabhadi engowesithoba,
13  uYeremiya engoweshumi uMakebhanayi engoweshumi elinanye.
14  Abo yayingoonyana bakaGadi, iintloko zomkhosi. Oyena mncinane wayelingana nekhulu, oyena mkhulu newaka.
15  Ngabo abo bayiwelayo iYordan ngenyanga yokuqala ngoxa yayiphuphuma kuzo zonke iindonga zayo, baza babagxotha bonke abo babesezintilini, empuma nasentshona.
16  Bambi boonyana bakaBhenjamin nabakaYuda baya kufikelela kwindawo ekunzima ukuyifikelela, kuDavide.
17  Waphuma uDavide waya kubo waza wabaphendula wathi: “Ukuba niza kum ninoxolo ukuza kundinceda, intliziyo yam iya kumanyana nani. Kodwa ukuba nize kundingcatsha kwiintshaba zam kungekho bubi kwintende yam, makakubone oko uTHIXO wookhokho bethu aze akulungise.”
18  Umoya wamgubungela uAmasayi, intloko yabo bangamashumi amathathu, wathi: “Singabakho, Davide, singakuwe, nyana kaYese.Uxolo, uxolo malube nawe, kunye nalowo ukuncedayo,Kuba uThixo wakho ukuncedile.” Ngoko wabamkela uDavide waza wababeka phakathi kweentloko zabaphumi-mkhosi.
19  Kwakukho athile akwaManase aqhweshayo aya kuDavide ngoxa yena namaFilisti baya kulwa noSawule edabini; kodwa akawancedanga, kuba iinkosi ezimanyeneyo zamaFilisti zagqiba ekubeni zimndulule, zisithi: “Oku kukubeka esichengeni iintloko zethu kuba uya kusuke aqhweshe aye kwinkosi yakhe uSawule.”
20  Ke ekuyeni kwakhe eTsikelage baqhwesha baya kuye abakwaManase, uAdenahi noYozabhadi noYediyayeli noMikayeli noYozabhadi noElihu noTsiletayi, iintloko zamawaka akwaManase.
21  Bona ke, bancedisana noDavide kumatutu, ngenxa yokuba onke ayengamadoda anamandla nanobukroti, aza aba ziintloko zomkhosi;
22  abantu baqhubeka besiya kuDavide imihla ngemihla ukuze bamncede, de yaliqela elikhulu, njengeqela likaThixo.
23  Ngawo la amanani eentloko zabo babexhotyiselwe umkhosi abeza kuDavide eHebron ukuba banikele kuye ubukumkani bukaSawule ngokomyalelo kaYehova.
24  Oonyana bakaYuda ababethwala ikhaka elikhulu nencula babengamawaka amathandathu anamakhulu asibhozo, awayexhotyiselwe umkhosi.
25  Koonyana bakaSimeyon amadoda anamandla nanobukroti omkhosi ayengamawaka asixhenxe anekhulu.
26  Koonyana bamaLevi ayengamawaka amane anamakhulu amathandathu.
27  UYehoyada wayeyinkokeli yoonyana baka-Aron, yaye wayenamawaka amathathu anamakhulu asixhenxe kuye.
28  NoTsadoki, umfana onamandla nolikroti, nabendlu yookhokho bakhe, babeziintloko ezingamashumi amabini anesibini.
29  Koonyana bakaBhenjamin, abazalwana bakaSawule, ayengamawaka amathathu, de kube ngoko amaninzi ngakumbi kuwo ayehleli elinde ngokungqongqo indlu kaSawule.
30  Koonyana bakaEfrayim ayengamashumi amabini amawaka anamakhulu asibhozo, amadoda anamandla nanobukroti, amadoda adumileyo, ngendlu yookhokho babo.
31  Esiqingatheni sesizwe sakwaManase kwakukho ishumi elinesibhozo lamawaka atyunjwa ngamagama ukuya kwenza uDavide ukumkani.
32  Yaye koonyana bakaIsakare ababenolwazi lokuqonda amaxesha ukuze kwaziwe oko uSirayeli wayemele akwenze, zazingamakhulu amabini iintloko zabo, yaye zazibayalela bonke abazalwana bazo.
33  KwaZebhulon lawo ayephuma umkhosi, esakha uluhlu edabini ngazo zonke izixhobo zemfazwe, ayengamashumi amahlanu amawaka, yaye ekubuthelaneni ndawonye kuDavide ayengenantliziyo imbaxa.
34  KwaNafetali yayiziintloko eziliwaka, yaye kunye nazo kwakukho amashumi amathathu anesixhenxe amawaka awayephatha ikhaka elikhulu nomkhonto.
35  KwaDan lawo akha uluhlu edabini ayengamashumi amabini anesibhozo amawaka anamakhulu mathandathu.
36  Kwa-Ashere lawo ayephuma umkhosi owakha uluhlu edabini ayengamashumi amane amawaka.
37  Phesheya kweYordan kwaRubhen nakwaGadi nesiqingatha sesizwe sakwaManase nazo zonke izixhobo zomkhosi wokulwa ayelikhulu elinamashumi amabini lamawaka.
38  Onke lawo yayingamadoda emfazwe, abuthelana ndawonye kwizintlu zedabi; aya eHebron ngentliziyo epheleleyo ukuya kumenza uDavide ukumkani kuSirayeli wonke; yaye wonke uSirayeli owasalayo wayenentliziyo enye yokumenza uDavide ukumkani.
39  Aqhubeka enoDavide apho iintsuku ezintathu, esidla esela, kuba abazalwana bawo babewalungiselele.
40  Kwanabo babekufuphi nabo, ukufikelela eIsakare nakwaZebhulon nakwaNafetali, babesizisa ukutya ngamaesile nangeenkamela nangeemeyile nangeenkomo, izinto ezidliwayo zomgubo, izicumba zamakhiwane izicumba zerasintyisi newayini neoli neenkomo nezimvu ngobuninzi, kuba kwakukho imihlali kwaSirayeli.
