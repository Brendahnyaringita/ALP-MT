4  Ndithi ke lo gama indlalifa iselusana ayahlukanga konke konke kwikhoboka, nakuba iyinkosi yezinto zonke,
2  kodwa iphantsi kwamadoda aphetheyo naphantsi kwamagosa de kube ngumhla omiselwe kwangaphambili nguyise.
3  Ngokunjalo nathi, xa sasiziintsana, sasiqhubeka sikhotyokiswa zizinto eziziziqalelo zehlabathi.
4  Kodwa ke lithe lakuzaliseka ixesha, uThixo wathumela uNyana wakhe, owaphuma emfazini waza waba phantsi komthetho,
5  ukuze abakhulule ngokubathenga abo baphantsi komthetho, size thina senziwe oonyana.
6  Ngenxa yokuba ke ningoonyana, uThixo uye wathumela umoya woNyana wakhe ezintliziyweni zethu yaye udanduluka usithi: “Abha, Bawo!”
7  Ngoko, ke, akuselilo ikhoboka kodwa ungunyana; yaye ukuba ungunyana, ukwayindlalifa ngaye uThixo.
8  Noko ke, ngokuya naningamazi uThixo, naningamakhoboka abo ngokwemvelo bangengabo oothixo.
9  Kodwa ngoku nakuba nifikelele ekumazini uThixo, okanye kunoko ekubeni ngoku nifikelele ekwaziweni nguThixo, kwenzeka njani ukuba nibuyele kwakhona kwizinto eziziziqalelo ezibuthathaka nezingento nize nifune ukuba ngamakhoboka azo kwakhona?
10  Nigcina ngenyameko imihla neenyanga namaxesha neminyaka.
11  Ndiyanoyikela, hleze kuthi kanti ndifane ndabulaleka ngokungenanjongo ngenxa yenu.
12  Ndiyanibongoza, bazalwana, Yibani njengam, ngenxa yokuba ndandifudula ndinjengani. Anindenzanga bubi.
13  Kodwa niyazi ukuba kwakungenxa yokugula kwam endathi ndavakalisa iindaba ezilungileyo kuni okwesihlandlo sokuqala.
14  Yaye oko kusenyameni yam okwakusisilingo kuni, anizange nikudelele okanye nikucekise; kodwa nandamkela njengengelosi kaThixo, njengoKristu Yesu.
15  Luphi, ke ngoko, olwa yolo naninalo? Kuba ndinikela ubungqina bokuba, ukuba kwakunokwenzeka, ngenaniwakrukrile namehlo enu nawanika mna.
16  Ngoko, ke, ngaba ndiye ndaba lutshaba lwenu ngenxa yokuba ndinixelela inyaniso?
17  Banifuna ngenzondelelo, kungekhona ngenjongo entle, kodwa bafuna ukunahlukanisa nam, ukuze nifune bona ngenzondelelo.
18  Noko ke, kuhle ukuba nifunwe ngenzondelelo ngenxa yoko kuhle ngamaxesha onke, yaye kungekuphela nje xa ndikho phakathi kwenu,
19  bantwana bam abancinane, endiye kwakhona ndaba nenimba ngabo ade uKristu ayileke kuni.
20  Kodwa bendinqwenela ukuba kunye nani khona ngoku ndize ndithethe ngendlela eyahlukileyo, ngenxa yokuba ndididekile ngani.
21  Khanindixelele, nina enifuna ukuba phantsi komthetho, Aniwuva na uMthetho?
22  Ngokomzekelo, kubhaliwe ukuba uAbraham wazuza oonyana ababini, omnye ngesicakazana yaye omnye ngomfazi okhululekileyo;
23  kodwa lowo wesicakazana okunene wazalwa ngokwenyama, kodwa lowo womfazi okhululekileyo wayengowesithembiso.
24  Ezi zinto zisisiganeko esingumfuziselo; kuba aba bafazi bathetha iminqophiso emibini, omnye ngoweNtaba yeSinayi, uzalela abantwana ebukhobokeni, yaye yena nguHagare.
25  Ke kaloku uHagare lo uthetha iSinayi, intaba ekwelaseArabhiya, yaye ufanekisela iYerusalem yanamhlanje, kuba isebukhobokeni kunye nabantwana bayo.
26  Kodwa yona iYerusalem ephezulu ikhululekile, yaye inguma wethu.
27  Kuba kubhaliwe kwathiwa: “Chulumanca, mfazindini oludlolo ongazaliyo; gqabhuka uze udanduluke kakhulu, wena mfazi ungenanimba; kuba baninzi ngakumbi abantwana bomfazi ongenabani kunabo balowo unendoda.”
28  Ke kaloku thina, bazalwana, singabantwana besithembiso ngokufanayo noIsake.
29  Kodwa kanye njengokuba ngoko lowo wayezelwe ngokwenyama wamtshutshisayo lowo wayezelwe ngokomoya, kukwanjalo nangoku.
30  Noko ke, sithini iSibhalo? Sithi, “Sigxothe isicakazana nonyana waso, kuba unyana wesicakazana akasayi kuba yindlalifa kunye nonyana womfazi okhululekileyo.”
31  Ngoko ke, bazalwana, thina asingobantwana besicakazana, kodwa singabomfazi okhululekileyo.
6  Bazalwana, ukuba umntu uqutyulwe sisiphoso, nina enineemfaneleko zokomoya zamani ukumlungisa umntu onjalo ngomoya wobulali, nizilumkela ukuba ningahendwa nani.
2  Qhubekani nithwala elowo uxanduva lomnye, yaye ngokwenjenjalo noba nizalisekisa umthetho kaKRISTU.
3  Kuba ukuba ubani ucinga ukuba unguthile xa engeyonto, ukhohlisa ingqondo yakhe.
4  Kodwa ngamnye makangqine oko ukuko umsebenzi wakhe, uya kwandula ke abe nesizathu sokugcoba ngaye siqu, kungekhona ngokuzithelekisa nomnye umntu.
5  Kuba ngamnye uya kuthwala owakhe umthwalo.
6  Noko ke, lowo ufundiswa ilizwi ngomlomo makabelane nalowo ufundisayo ngeento zonke ezilungileyo anazo.
7  Ningalahlekiswa: UThixo akanakwenziwa intlekisa. Loo nto ayihlwayelayo umntu, uya kuvuna kwayona;
8  kuba lowo uhlwayelela eyakhe inyama uya kuvuna ukonakala ngokwasenyameni, kodwa lowo uhlwayelela umoya uya kuvuna ubomi obungunaphakade ngokwasemoyeni.
9  Ngoko masingayeki ukwenza okuhle, kuba sovuna ngexesha elililo ukuba asidinwa.
10  Ngoko ke, lo gama ixesha lisasivumela, masenze okulungileyo kubo bonke, ngokukodwa kwabo bahlobene nathi elukholweni.
11  Khanibone indlela ababakhulu ngayo oonobumba endinibhalele ngabo ngesam isandla.
12  Bonke abo bafuna ukukholisa abanye ngembonakalo yasenyameni ngabo abazama ukuninyanzela ukuba naluke, kuphela ukuze bangatshutshiswa ngenxa yesibonda sentuthumbo sikaKRISTU Yesu.
13  Kuba kwanabo balukayo bona ngokwabo abawugcini uMthetho, kodwa bafuna ukuba nina naluke ukuze babe nesizathu sokuqhayisa ngenyama yenu.
14  Mna ke andingi ndingaqhayisa nganto, ngaphandle kwangesibonda sentuthumbo seNkosi yethu uYesu Kristu, ekuthe ngayo ihlabathi laba njengelibethelelweyo kum, nam ndaba njengobethelelweyo kulo ihlabathi.
15  Kuba ukwaluka nokungaluki akubalulekanga, kodwa into ebalulekileyo kukuba sisidalwa esitsha.
16  Ngamana bangaba noxolo nenceba bonke abo bahamba ngalo mgaqo, oko kukuthi, uSirayeli kaThixo.
17  Ndiphetha ngelithi, makungabikho bani undikhathazayo, kuba ndithwele emzimbeni wam iimpawu zomtshiso ezindifanisa njengekhoboka likaYesu.
18  Ububele obungasifanelanga beNkosi yethu uYesu Kristu mabube nomoya eniwubonisayo, bazalwana. Amen.
5  Yiyo ke leyo inkululeko uKristu awasikhululela kuyo. Ngoko ke yimani nkqi, ningaphindeli kwakhona kwidyokhwe yobukhoboka.
2  Yabonani! Mna, Pawulos, ndithi kuni, ukuba niyaluka, uKristu akayi kuba yingenelo kuni.
3  Ngaphezu koko, ndinikela ubungqina kwakhona kumntu wonke owalukayo bokuba ubophelelekile ukuwenza uMthetho uphela.
4  Ukuba nifuna ukuvakaliswa ningamalungisa ngomthetho, nizahlukanisile noKristu; niphambukile kububele bakhe obungasifanelanga.
5  Thina ke ngawo umoya silinde ngentumekelelo ubulungisa obuthenjisiweyo ngenxa yokholo.
6  Kuba ngokubhekisele kuKristu Yesu ukwaluka nokungaluki akubalulekanga, into ebalulekileyo lukholo olusebenza ngothando.
7  Benibaleka kakuhle. Ngubani onithinteleyo ekuqhubekeni nithobela inyaniso?
8  Olu hlobo lolweyiseko aluveli kuLowo unibizayo.
9  Igwele elincinane libilisa intlama iphela.
10  Ndinentembelo yokuba nina enimanyene neNkosi anisayi kuphambuka ekucingeni kwenu; kwaye nabani na onikhathazayo uya kuba sisisulu somgwebo.
11  Mna ke, bazalwana, ukuba ndisashumayela ulwaluko, kutheni ndisatshutshiswa nje? Eneneni, ke ngoko, isikhubekiso sesibonda sentuthumbo besiya kuba sibhangisiwe.
12  Ndinqwenela ukuba abantu abazama ukunibhukuqa bathenwe bona ngokwabo.
13  Kambe ke, nabizelwa enkululekweni, bazalwana; kuphela nje musani ukuyisebenzisa le nkululeko ukuvulela inyama ithuba, kodwa khonzanani ngokuqhutywa luthando.
14  Kuba uMthetho uphela uzalisekiswa lilizwi elinye, elileli: “Uze umthande ummelwane wakho njengawe siqu.”
15  Ukuba, ke, niyagrenyana, niqwengane, lumkani hleze nitshabalalisane.
16  Ke kaloku ndithi kuni, Ukuba niqhubeka nihamba ngokomoya anisayi kulawulwa yiminqweno yenyama konke konke.
17  Kuba iminqweno yenyama inxamnye neyomoya, ukanti neyomoya inxamnye neyenyama; kuba ezo zinto zichasene, ukuze ningazenzi izinto enisukuba nizithanda.
18  Ngapha koko, ukuba nikhokelwa ngumoya, anikho phantsi komthetho.
19  Iyabonakala ke yona imisebenzi yenyama, eyile, uhenyuzo, ukungahlambuluki, ihambo evakalala,
20  unqulo-zithixo, ukusebenzelana nemimoya, ubutshaba, iimbambano, amakhwele, ukugqajukelwa yimisindo, usukuzwano, izahlukano, amahlelo,
21  oomona, iindywala, iziyunguma, nezinto ezinjengezi. Ngokubhekisele kwezi zinto ndinilumkisa kwangaphambili, njengoko besendinilumkisile kakade, ukuba abo baqhelisela izinto ezinjalo abayi kubudla ilifa ubukumkani bukaThixo.
22  Ke sona isiqhamo somoya luthando, uvuyo, uxolo, ukuzeka kade umsindo, ububele, ukulunga, ukholo,
23  ubulali, ukuzeyisa. Akukho mthetho unxamnye nezinto ezinjalo.
24  Abo ke bangabakaKristu Yesu bayibethelele inyama kunye neenkanuko neminqweno yayo.
25  Ukuba siphila ngomoya, masihambe ngokulungeleleneyo kwangomoya.
26  Masingazigwagwisi, sikhuphisana, simonelana.
1  UPawulos, umpostile, ongavele bantwini kanjalo kungengamntu, kodwa kungaye uYesu Kristu noThixo uYise, owamvusayo kwabafileyo,
2  nabo bonke abazalwana abakunye nam, ubhalela amabandla aseGalati:
3  Ngamana ningaba nobubele obungasifanelanga noxolo oluvela kuThixo uBawo wethu neNkosi uYesu Kristu.
4  Wazinikela ngenxa yezono zethu ukuze asihlangule kwinkqubo yezinto engendawo yangoku ngokokuthanda kukaThixo wethu uBawo,
5  kuye makubekho uzuko ngonaphakade kanaphakade. Amen.
6  Ndiyamangaliswa kukuba nishenxiswe ngokukhawuleza kangaka kuLowo wanibizayo ngobubele obungasifanelanga bukaKristu naya kolunye uhlobo lweendaba ezilungileyo.
7  Kodwa asikuko nokuba lolunye uhlobo; kuphela nje kukho abathile abanibangela inkathazo yaye befuna ukuzigqwetha iindaba ezilungileyo ezingoKRISTU.
8  Noko ke, ukuba thina okanye ingelosi yasezulwini ivakalise kuni iindaba ezilungileyo ezingaphaya kwezo sazivakalisayo kuni, makaqalekiswe lowo.
9  Njengoko sesitshilo ngasentla, ndisatsho nangoku ukuthi, Nabani na ovakalisa kuni iindaba ezilungileyo ezingaphaya kwezo nazamkelayo, makaqalekiswe.
10  Ngaba, enyanisweni, ngabantu abo ndizama ukubenza beyiseke okanye nguThixo? Okanye ndifuna ukukholisa abantu kusini na? Ukuba bendisakholisa abantu, bendiya kuba andililo ikhoboka likaKristu.
11  Kuba ndiyanazisa, bazalwana, ukuba iindaba ezilungileyo endazivakalisayo mna aziyonto yabantu;
12  kuba andizamkelanga mntwini, kwaye andizifundiswanga, kunoko ndazityhilelwa nguYesu Kristu.
13  Kambe ke, nivile ngehambo yam yangaphambili ebuYudeni, ukuba ndalitshutshisa ngokugqithiseleyo ibandla likaThixo, ndiliphanzisa,
14  yaye ndandisenza inkqubela enkulu kubuYuda kunabaninzi ababeziintanga zam kwisizwe sakowethu, njengoko ndandizizondelela kakhulu izithethe zoobawo.
15  Kodwa xa uThixo, owandahlulayo esibelekweni sikama waza wandibiza ngabo ububele bakhe obungasifanelanga, wacinga ukuba kulungile
16  ukumtyhila uNyana wakhe kum, ukuze ndivakalise iindaba ezilungileyo ezingaye kwiintlanga, andizange ndenze nkomfa nenyama negazi.
17  Ndingazange ndinyuke ndiye naseYerusalem kwabo babengabapostile ngaphambi kwam, kodwa ndaya kwelaseArabhiya, ndaza ndabuyela kwakhona eDamasko.
18  Ndandula ke kwiminyaka emithathu kamva ndenyuka ndaya eYerusalem ukuya kutyelela uKefas, ndaza ndahlala naye iintsuku ezilishumi elinesihlanu.
19  Kodwa andibonanga nabani na ongomnye kubapostile, ngaphandle kukaYakobi kuphela umntakwab’ eNkosi.
20  Ke kaloku mayela nezinto endinibhalela zona, khangelani! emehlweni kaThixo, andixoki.
21  Emva koko ndaya kwimimandla yaseSiriya neyaseKilikiya.
22  Kodwa ndandingaziwa ebusweni kumabandla elakwaYuda awayemanyene noKristu;
23  ayedla ngokuva nje kuphela ukuba: “Laa mntu wayesitshutshisa ngaphambili ngoku uvakalisa iindaba ezilungileyo zokholo awayeluphanzisa ngaphambili.”
24  Ngoko aqalisa ukumzukisa uThixo ngenxa yam.
2  Ndandula ke emva kweminyaka elishumi elinesine ndenyuka kwakhona ndaya eYerusalem kunye noBharnabhas, ndathabatha noTito.
2  Kodwa ndenyuka ngokwesityhilelo. Yaye ndazandlala phambi kwabo iindaba ezilungileyo endizishumayelayo phakathi kweentlanga, noko ke, ndazandlala ngasese kwabo babengabantu ababalaseleyo, hleze kuthi kanti ndandibalekela okanye ndandibalekele ilize.
3  Noko ke, nkqu uTito lo, owayekunye nam, akazange anyanzelwe ukuba aluke, nangona wayengumGrike.
4  Kodwa ngenxa yabazalwana bobuxoki abangeniswa ngasese, benyebelezela ngaphakathi ngelokuhlola inkululeko esinayo kumanyano lwethu noKristu Yesu, ukuze basikhobokise ngokupheleleyo—
5  kubo bona aba asizange sinikezele ngokuthi sibathobele, hayi, nditsho nelixa eli, ukuze niqhubeke enyanisweni yeendaba ezilungileyo.
6  Kodwa ngokubhekisele kwabo babonakala bengabathile—nokuba bebengabantu baluphi na uhlobo ngaphambili akwenzi mahluko kum—uThixo akahambi ngokwembonakalo yomntu yangaphandle—ibe ke mna, enyanisweni, akukho nanto intsha abo bantu babalaseleyo bandinike yona.
7  Kodwa, ngokwahlukileyo koko, bathi bakubona ukuba ndiphathiswe iindaba ezilungileyo kwabo bangalukanga, kanye njengoko kwakunjalo nangoPetros kwabo balukileyo—
8  kuba Lowo wanika uPetros amandla ayimfuneko obupostile kwabo balukileyo wandinika amandla nam kwabo beentlanga;
9  ewe, bathi bakufikelela ekubazini ububele obungasifanelanga endabunikwayo, uYakobi noKefas noYohane, abo babebonakala beziintsika, bandinika mna noBharnabhas isandla sokunene sokwabelana kunye, ukuze siye kwabeentlanga, kodwa bona kwabo balukileyo.
10  Kuphela nje sifanele sikhumbule amahlwempu. Yiloo nto kanye nam ebendizabalazela ukuyenza ngenyameko.
11  Noko ke, xa uKefas wafikayo eAntiyokwe, ndamxelela ubuso ngobuso, ngenxa yokuba wayegwetyelwe isohlwayo.
12  Kuba phambi kokufika kwabantu abathile ababevela kuYakobi, wayekade esitya kunye nabantu beentlanga; kodwa bathe bakufika, wemka waza wazahlula kubo, ngokoyika abo bodidi olwalukileyo.
13  Namanye amaYuda amthelela ekwenzeni le nkwalambisa, kangangokuba kwanoBharnabhas wakhukuliswa kunye nabo kuloo nkwalambisa yabo.
14  Kodwa ndithe ndakubona ukuba babengahambi ngokuthe tye ngokwenyaniso yeendaba ezilungileyo, ndathi kuKefas phambi kwabo bonke: “Ukuba wena, nakuba ungumYuda nje, uphila njengeentlanga, kungekhona njengamaYuda, kwenzeka njani ukuba unyanzele abantu beentlanga ukuba baphile ngokobuYuda?”
15  Thina bangamaYuda ngemvelo, singengabo aboni abangabeentlanga,
16  sisazi nje ukuba umntu uvakaliswa elilungisa, kungekhona ngenxa yemisebenzi yomthetho, kodwa kuphela ngokholo kuKristu Yesu, nathi siye sakholwa kuKristu Yesu, ukuze sivakaliswe singamalungisa ngenxa yokukholwa kuKristu, kungekhona ngenxa yemisebenzi yomthetho, kuba akukho nyama iya kuvakaliswa ililungisa ngenxa yemisebenzi yomthetho.
17  Ke kaloku ukuba kwathina aba, esifuna ukuvakaliswa singamalungisa ngoKristu, sithi sifunyaniswe singaboni, makube ngenene uKristu ungumlungiseleli wesono kusini na? Nakanye!
18  Kuba ukuba zona kanye izinto ebendizidilizile ndibuya ndizakhe kwakhona, ndiya kuba ndizibonakalisa ndingonxaxhayo.
19  Mna ke, ngawo umthetho ndafa kuwo umthetho, ukuze ndibe ngophilileyo kuThixo.
20  Ndibethelelwe kunye noKristu. Ayisendim ophilayo, kodwa nguKristu ophila ngokumanyene nam. Eneneni, ubomi endibuphilayo ngoku enyameni ndibuphila ngokholo kuNyana kaThixo, owandithandayo waza wazinikela ngenxa yam.
21  Andibutyhilizeli bucala ububele obungasifanelanga bukaThixo; kuba ukuba ubulungisa bungokomthetho, makube okunene uKristu ufele ilize.
3  Owu maGalati angenangqiqo, ngubani na onifake impembelelo embi, nina enanikwa inkcazelo ecacileyo ngokubethelelwa kukaYesu Kristu?
2  Inye nje into endifuna ukuyiqonda kuni: Ngaba nawamkela umoya ngenxa yemisebenzi yomthetho okanye ngenxa yokuva ngokholo?
3  Ngaba aninangqiqo kangako na? Nisakuba niqale emoyeni ngaba ngoku nigqibela enyameni na?
4  Ngaba neva iimbandezelo ezininzi kangaka ngokungenanjongo na? Ukuba phofu ngokwenene kwakungokungenanjongo.
5  Lowo, ke ngoko, unibonelela ngomoya nowenza imisebenzi yamandla phakathi kwenu, ngaba ukwenza oko ngenxa yemisebenzi yomthetho okanye ngenxa yokuva ngokholo?
6  Kunjengokuba kanye uAbraham “wakholwayo kuYehova, kwaza oko kwabalelwa kuye njengobulungisa.”
7  Ngokuqinisekileyo niyazi ukuba abo babambelela elukholweni ngabo abangoonyana baka-Abraham.
8  Ke kaloku iSibhalo, sibona kwangaphambili ukuba uThixo wayeya kubavakalisa abantu beentlanga bengamalungisa ngenxa yokholo, sazivakalisa iindaba ezilungileyo kwangaphambili kuAbraham, ezizezi: “Ziya kusikelelwa ngawe zonke iintlanga.”
9  Ngenxa yoko abo babambelela elukholweni basikelelwa kunye noAbraham okholiweyo.
10  Kuba bonke abo baxhomekeke kwimisebenzi yomthetho baphantsi kwesiqalekiso; kuba kubhaliwe kwathiwa: “Uqalekisiwe wonke ubani ongazigciniyo zonke izinto ezibhaliweyo kumsongo woMthetho aze azenze.”
11  Ngaphezu koko, kuyabonakala ukuba akukho bani uvakaliswa elilungisa kuThixo ngawo umthetho, kuba “lowo ulilungisa uya kuphila ngenxa yokholo.”
12  Ke kaloku uMthetho lo wona awubambeleli lukholweni, kodwa “lowo uzenzayo ezo zinto uya kuphila ngazo.”
13  Ngokusithenga uKristu wasikhulula kwisiqalekiso soMthetho ngokuthi abe sisiqalekiso esikhundleni sethu, ngenxa yokuba kubhaliwe kwathiwa: “Uqalekisiwe wonke umntu oxhonywa esibondeni.”
14  Injongo yayikukuba intsikelelo ka-Abraham kuzo iintlanga ibe ngoYesu Kristu, ukuze ngalo ukholo lwethu samkele umoya othenjisiweyo.
15  Bazalwana, ndithetha ngomzekeliso wabantu: Umnqophiso oqinisekisiweyo, nakuba ungowomntu, akukho bani uwutshitshisayo okanye ongeze kuwo.
16  Ke kaloku izithembiso zenziwa kuAbraham nakwimbewu yakhe. Akuthiwa: “Nakwiimbewu,” njengakwimeko yezininzi, kodwa njengakwimeko yenye kuthiwa: “Nakwimbewu yakho,” enguKristu.
17  Ngokubhekele phaya, ndithi: Umnqophiso owaqinisekiswayo ngaphambili nguThixo, awunakutshitshiswa nguMthetho ofike emva kwamakhulu amane anamashumi amathathu eminyaka, ungenako nokusibhangisa isithembiso.
18  Kuba ukuba ilifa lixhomekeke emthethweni, oko kuthetha ukuba alizuzwa ngokwesithembiso; kanti ke uThixo uye ngobubele walinika uAbraham ngesithembiso.
19  Kuthekani, ke ngoko, ngoMthetho? Wongezwa ukuze ukunxaxha kubonakaliswe, de ifike imbewu ekwakwenziwe kuyo isithembiso; yaye wadluliselwa ngeengelosi ngesandla somlamli.
20  Ke kaloku akakho umlamli apho emnye kuphela umntu ochaphazelekayo, kodwa uThixo mnye kuphela.
21  Ngaba uMthetho, ke ngoko, unxamnye nezithembiso zikaThixo? Nakanye! Kuba ukuba kwakuye kwanikelwa umthetho owawunokunika ubomi, okunene ubulungisa bebuya kuba ngawo umthetho.
22  Kodwa iSibhalo sibalela zonke izinto ekuthini ziphantsi kwesono, ngoko ke isithembiso sizuzwa ngokukholwa kuYesu Kristu yaye sinikelwa kwabo babonisa ukholo.
23  Noko ke, ngaphambi kokufika kokholo, sasilindwa siphantsi komthetho, siseluvalelweni, sikhangele kukholo olwalumiselwe ukutyhilwa.
24  Ngenxa yoko uMthetho uye waba ngumkhapheli wethu osikhokelela kuKristu, ukuze sivakaliswe singamalungisa ngenxa yokholo.
25  Kodwa ngoku ekubeni ukholo lufikile, asisekho phantsi komkhapheli.
26  Nonke, enyanisweni, ningoonyana bakaThixo ngalo ukholo lwenu kuKristu Yesu.
27  Kuba nonke nina enabhaptizelwa kuKristu niye namambatha uKristu.
28  Akukho mYuda namGrike, akukho khoboka nokhululekileyo, akukho ndoda nabhinqa; kuba nonke ningumntu omnye ngokumanyene noKristu Yesu.
29  Ngaphezu koko, ukuba ningabakaKristu, ngokwenene niyimbewu ka-Abraham, iindlalifa ngokwesithembiso.
