10  Ke kaloku kamsinya nje akuba uEzra ethandazile enze novumo ngoxa wayelila eziwise phantsi phambi kwendlu yoTHIXO oyinyaniso, abo bakwaSirayeli baqokelelana ndawonye beza kuye, ibandla elikhulu kakhulu, amadoda nabafazi nabantwana, kuba abantu balila kakhulu.
2  Wandula uShekaniya unyana kaYehiyele wakoonyana bakaElam waphendula waza wathi kuEzra: “Thina—senze ngokungathembeki nxamnye noThixo wethu, kangangokuba abafazi basemzini abavela kwizizwana zeli lizwe sibanike indawo yokuhlala. Ke kaloku kukho ithemba ngoSirayeli ngokuphathelele oku.
3  Ke kaloku masenze umnqophiso noThixo wethu wokulahla bonke abafazi nabo bazelwe ngabo ngokwecebo likaYehova nelabo bangcangcazelayo ngumyalelo woThixo wethu, ukuze kwenziwe ngokomthetho.
4  Sukuma, kuba lo mbandela uphezu kwakho, yaye sikunye nawe. Yomelela uthabathe inyathelo.”
5  UEzra waphakama waza wafungisa iintloko zababingeleli, abaLevi naye wonke uSirayeli, ukuba benze ngokweli lizwi. Ngako oko bafunga.
6  Ke kaloku uEzra waphakama phambi kwendlu yoTHIXO oyinyaniso waza waya kwiholo yokudlela kaYehohanan unyana kaEliyashibhi. Nangona waya apho, akazange adle sonka engazange asele manzi, kuba wayezilile ngenxa yokungathembeki kwabantu abathinjiweyo.
7  Bandula ke badlulisa isibhengezo kulo lonke elakwaYuda nelaseYerusalem ngenxa yabo bonke ababethinjiwe ngaphambili ukuba baqokelelane ndawonye eYerusalem;
8  yaye nabani na owayengazange afike kwisithuba seentsuku ezintathu ngokwesigqibo seenkosana namadoda amakhulu—iimpahla zakhe zonke zaziya kwahlulelwa intshabalalo aze yena ahlulwe kulo ibandla labantu abathinjiweyo.
9  Ngoko onke amadoda akwaYuda nakwaBhenjamin aqokelelana ndawonye eYerusalem kwisithuba seentsuku ezintathu, oko kukuthi, ngenyanga yesithoba ngomhla wamashumi amabini wenyanga leyo, yaye bonke abantu baqhubeka behleli kwindawo evulekileyo yendlu yoTHIXO oyinyaniso, bengcangcazela ngenxa yombandela lowo nangenxa yesiphango semvula.
10  Ekuhambeni kwethuba uEzra umbingeleli waphakama waza wathi kuwo: “Nina nenze ngokungathembeki ngokuthi ninike abafazi basemzini indawo yokuhlala ukuze nongeze kwityala likaSirayeli.
11  Ke kaloku yenzani uvumo kuYehova uTHIXO wookhokho benu nenze oko akholiswa kuko nizahlule kwizizwana zeli lizwe nakubafazi basemzini.”
12  Laza lonke ibandla laphendula ngelizwi elikhulu lathi: “Kuphezu kwethu ukwenza kanye ngokwelizwi lakho.
13  Noko ke, abantu baninzi, yaye lixesha lesiphango semvula, akunakumiwa phandle; yaye umsebenzi awunakuba ngowosuku olunye okanye ezimbini, kuba siye savukela kakhulu kulo mbandela.
14  Ngoko, iinkosana zethu mazincede zibe ngabameli bebandla lonke; yaye, bonke abo bakwizixeko zethu abaye banika abafazi basemzini indawo yokuhlala, mabeze kunye namadoda amakhulu esixeko ngasinye nabagwebi baso ngamaxesha amiselweyo, de sikuthothise ukuvutha komsindo kaThixo wethu kuthi, ngalo mbandela.”
15  (Noko ke, uYonatan unyana ka-Asaheli noYazeya unyana kaTikiva bema nxamnye noku, yaye bancedwa nguMeshulam noShabhetayi nabaLevi.)
16  Abo babethinjiwe benza ngaloo ndlela; yaye uEzra umbingeleli namadoda awayeziintloko zoobawo bezindlu zooyise, kwanabo bonke ngokwamagama abo, bazahlula baza baqalisa ukuhlala ngosuku lokuqala lwenyanga yeshumi ukuze babuze ngalo mbandela;
17  bagqiba ngawo onke amadoda awayenike abafazi basemzini indawo yokuhlala ngosuku lokuqala lwenyanga yokuqala.
18  Abanye boonyana bababingeleli kwafunyaniswa ukuba babenike abafazi basemzini indawo yokuhlala; koonyana bakaYeshuwa unyana kaYehotsadaki nabazalwana bakhe, uMahaseya noEliyezere noYaribhi noGedaliya.
19  Kodwa bathembisa ngokuxhawula ngezandla ukuba baza kubalahla abafazi babo, nokuthi, njengoko babenetyala, kwakufanele kubekho inkunzi yegusha yomhlambi ngenxa yetyala labo.
20  Koonyana bakaImere yayinguHanani noZebhadiya;
21  koonyana bakaHarim, nguMahaseya noEliya noShemaya noYehiyele noUziya;
22  koonyana bakaPashure, nguEliyohenayi, uMahaseya, uIshmayeli, uNetaneli, uYozabhadi noEleyasa.
23  KubaLevi, nguYozabhadi noShimeyi noKelaya (oko kukuthi, uKelita), uPetahiya, uYuda noEliyezere;
24  kwiimvumi, nguEliyashibhi; kubagcini-sango, nguShalum noTelem noUri.
25  KwaSirayeli, koonyana bakaParoshe yayinguRamiya noIziya noMalekiya noMiyamin noEleyazare noMalekiya noBhenaya;
26  koonyana bakaElam, uMataniya, uZekariya noYehiyele noAbhedi noYeremoti noEliya;
27  koonyana bakaZatu, nguEliyohenayi, uEliyashibhi, uMataniya noYeremoti noZabhadi noAziza;
28  koonyana bakaBhebhayi, nguYehohanan, uHananiya, uZabhayi, uAtelayi;
29  koonyana bakaBhani, nguMeshulam, uMaluke noAdaya, uYashubhi noShehali noYeremoti;
30  koonyana bakaPahati-mowabhi, nguAdena noKelali, uBhenaya, uMahaseya, uMataniya, uBhetsaleli noBhinuwi noManase;
31  koonyana bakaHarim, nguEliyezere, uYishiya, uMalekiya, uShemaya, uShimeyon,
32  uBhenjamin, uMaluke noShemariya;
33  koonyana bakaHashum, uMatenayi, uMatata, uZabhadi, uElifelete, uYeremayi, uManase noShimeyi;
34  koonyana bakaBhani, nguMahadayi, uAmram noUweli,
35  uBhenaya, uBhedeya, uKeluhi,
36  uVaniya, uMeremoti, uEliyashibhi,
37  uMataniya, uMatenayi noYahasu;
38  koonyana bakaBhinuwi, nguShimeyi
39  noShelemiya noNatan noAdaya,
40  uMakenadebhayi, uShashayi, uSharayi,
41  uAzareli noShelemiya, uShemariya,
42  uShalum, uAmariya, uYosefu;
43  koonyana bakaNebho, nguYeyeli, uMatitiya, uZabhadi, uZebhina, uYadayi noYoweli noBhenaya.
44  Bonke aba bamkela abafazi basemzini, baza babandulula abafazi kunye noonyana babo.
4  Xa iintshaba zikaYuda nezikaBhenjamin zevayo ukuba oonyana bokuThinjwa babesakha itempile kaYehova uTHIXO kaSirayeli,
2  ngoko nangoko zaya kuZerubhabheli nakwiintloko zezindlu zooyise zaza zathi kubo: “Masakhe kunye nani; kuba, njengani kanye, sifuna uThixo wenu yaye sibingelela kuye ukususela ngemihla kaEsar-hadon ukumkani waseAsiriya, owasizisa apha.”
3  Noko ke, uZerubhabheli noYeshuwa nezinye iintloko zezindlu zooyise bakwaSirayeli bathi kuzo: “Aninanto yakwenza nathi ekwakheni indlu yoThixo wethu, kuba siya kumakhela ngokwethu uYehova uTHIXO kaSirayeli, kanye njengoko uKumkani uKoreshi ukumkani wasePersi esiyalele.”
4  Abantu belo lizwe baqhubeka bezenza buthathaka izandla zabantu bakwaYuda bebatyhafisa neentliziyo ukuba bangakhi,
5  bebaqeshela nabacebisi ukuba balitshitshise icebo labo yonke imihla kaKoreshi ukumkani wasePersi de kwalawula uDariyo ukumkani wasePersi.
6  Ekulawuleni kuka-Ahaswerosi, ekuqaliseni kolawulo lwakhe, babhala isimangalo nxamnye nabemi bakwaYuda naseYerusalem.
7  Ngemihla ka-Artashashta, uBhishlam, uMiteredati, uTabheheli nabo bonke abalingane bakhe babhalela uArtashashta ukumkani wasePersi, yaye incwadi leyo yayibhalwe ngoonobumba besiAram yaza yaguqulelwa kulwimi lwesiAram.
8  URehum igosa laseburhulumenteni eliyintloko noShimshayi umbhali babhalela uArtashashta ukumkani incwadi nxamnye neYerusalem, ngolu hlobo:
9  Wandula ke uRehum igosa laseburhulumenteni eliyintloko noShimshayi umbhali nabanye abalingane babo, abagwebi neerhuluneli ezingaphantsi phesheya koMlambo, oonobhala, abantu base-Erek, amaBhabhiloni, abemi baseSusa, oko kukuthi, amaElam,
10  nezinye iintlanga ezo uAsenapare omkhulu nobekekileyo wayezithabathele ekuthinjweni waza wazihlalisa kwizixeko zaseSamariya, nakwezinye ezingaphaya koMlambo, ——; yaye ke
11  lo ngumbhalo okhutshelweyo wencwadi abayithumelayo ngokuphathelele oko: “KuArtashashta ukumkani abakhonzi bakho, abantu abangaphaya koMlambo: Yaye ke
12  makwazeke kukumkani ukuba amaYuda anyukileyo eza apha evela kuwe afikile kuthi eYerusalem. Ayasakha isixeko esinemvukelo nesibi, ayazigqiba iindonga neziseko ayazilungisa.
13  Ke kaloku makwazeke kukumkani ukuba, ukuba esi sixeko sibuya sakhiwe neendonga zaso zigqitywe, abayi kuyihlawula irhafu nonikelo  nomrhumo, yaye oko kuya kubangela ilahleko kwindawo yokugcina ubuncwane bookumkani.
14  Ke kaloku kwanjengokuba siyidla ityuwa yasebhotwe, akufanelekanga ukuba sibone ukuhlutywa kukakumkani, ngenxa yoku sithumele saza samazisa ukumkani,
15  ukuze kuhlowe incwadi yengxelo yamanyange akho. Uya kwandula ufumane encwadini yengxelo uze uqonde ukuba esa sixeko sisixeko semvukelo nesibangela ilahleko kookumkani nakumaphondo, yaye ngaphakathi kuso kwakukho abaphembi bemvukelo ukususela kwimihla yakudala. Ngenxa yesi sizathu kwaba senkangala kweso sixeko.
16  Sazisa ukumkani ukuba, ukuba esa sixeko siya kubuya sakhiwe neendonga zaso zigqitywe, ngokuqinisekileyo nawe akuyi kuba nasabelo ngaphaya koMlambo.”
17  Ukumkani wathumela ilizwi kuRehum igosa laseburhulumenteni eliyintloko noShimshayi umbhali nabanye abalingane babo ababehlala eSamariya nabanye abangaphaya koMlambo: “Bhotani! Ke kaloku
18  uxwebhu olusemthethweni enisithumelele lona luye lwafundwa kakuhle phambi kwam.
19  Ngoko ndikhuphe umyalelo, yaye baye bahlola baze bafumanisa ukuba esa sixeko ukususela kwimihla yakudala besibaphakamela ookumkani yaye bekuqhubeka imvukelo kuso.
20  Kwakukho ookumkani abomeleleyo eYerusalem yaye babelawula konke ngaphaya koMlambo, kwaye babenikwa irhafu, unikelo nomrhumo.
21  Ke kaloku wakhupheleni umyalelo la madoda omeleleyo ukuba ayeke, ukuze esa sixeko singabuye sakhiwe de umyalelo ukhutshwe ndim.
22  Ngoko lumkani kungenziwa ngokungakhathali, ukuze umonakalo ungandi kuze kwenzakale ookumkani.”
23  Ke kaloku emva kokuba umbhalo okhutshelweyo woxwebhu olusemthethweni ka-Artashashta ukumkani ufundwe phambi kukaRehum noShimshayi umbhali nabalingane babo, bahamba ngokukhawuleza baya eYerusalem kumaYuda baza bawayekisa ngezigalo.
24  Kungoko ke owathi umsebenzi wendlu kaThixo, eyayiseYerusalem, wema; yaye waqhubeka umile de kwangunyaka wesibini wokulawula kukaDariyo ukumkani wasePersi.
8  Ke kaloku ezi yayiziintloko zezindlu zooyise nokubhaliswa ngokomlibo wokuzalwa kwabo benyuka nam ekuphumeni eBhabhiloni ebudeni bolawulo lukaArtashashta ukumkani:
2  Koonyana bakaFinehasi, nguGershom, koonyana bakaItamare, nguDaniyeli; koonyana bakaDavide, nguHatushe;
3  koonyana bakaShekaniya, koonyana bakaParoshe, nguZekariya, yena wabhaliswa namadoda alikhulu elinamashumi amahlanu;
4  koonyana bakaPahati-mowabhi, nguEliyeho-henayi unyana kaZerahiya, ekunye namadoda angamakhulu amabini;
5  koonyana bakaZatu, nguShekaniya unyana kaYahaziyeli, ekunye namadoda angamakhulu amathathu;
6  yaye koonyana baka-Adin, nguEbhedi unyana kaYonatan, ekunye namadoda angamashumi amahlanu;
7  koonyana bakaElam, nguYeshaya unyana ka-Ataliya, ekunye namadoda angamashumi asixhenxe;
8  yaye koonyana bakaShefatiya, nguZebhadiya unyana kaMikayeli, ekunye namadoda angamashumi asibhozo;
9  koonyana bakaYowabhi, nguObhadiya unyana kaYehiyele, ekunye namadoda angamakhulu amabini aneshumi elinesibhozo;
10  yaye koonyana bakaBhani, nguShelomiti unyana kaYosifiya, ekunye namadoda alikhulu elinamashumi amathandathu;
11  yaye koonyana bakaBhebhayi, nguZekariya unyana kaBhebhayi, ekunye namadoda angamashumi amabini anesibhozo;
12  yaye koonyana baka-Azegadi, nguYohanan unyana kaHakatan, ekunye namadoda alikhulu neshumi;
13  yaye koonyana baka-Adonikam, abo babengabokugqibela, nanga amagama abo: nguElifelete, nguYeyeli noShemaya, bekunye namadoda angamashumi amathandathu;
14  yaye koonyana bakaBhigevayi, ngu-Utayi noZabhudi, bekunye namadoda angamashumi asixhenxe.
15  Ndabaqokelela emlanjeni ongena eAhava; saza saqhubeka simise iinkampu apho iintsuku ezintathu, ukuze ndibaphicothe abantu nababingeleli, kodwa andizange ndifumane namnye woonyana bakaLevi apho.
16  Ngako oko ndathumela kuEliyezere, uAriyeli, uShemaya noElnatan noYaribhi noElnatan noNatan noZekariya noMeshulam, abo baziintloko, nakuYoyaribhe noElnatan, abayaleli.
17  Ndandula ndabanika umyalelo ngokuphathelele uIdo lowo uyintloko endaweni kaKasifiya, ndaza ndabeka amazwi emlonyeni wabo ukuba bathethe noIdo nabazalwana bakhe amaNethini endaweni yaseKasifiya, ukuba asizisele abalungiseleli bendlu yoThixo wethu.
18  Ngoko basizisela, ngesandla esilungileyo sikaThixo wethu esasiphezu kwethu, indoda enengqiqo yakoonyana bakaMahali umzukulwana kaLevi unyana kaSirayeli, ongulo, uSherebhiya noonyana bakhe nabazalwana bakhe, ishumi elinesibhozo;
19  noHahabhiya ekunye noYeshaya wakoonyana bakaMerari, abazalwana bakhe, noonyana babo, amashumi amabini.
20  Ababevela kumaNethini, abo uDavide neenkosana babanika inkonzo yabaLevi, yayingamaNethini angamakhulu amabini anamashumi amabini, onke ayetyunjwe ngamagama awo.
21  Ndaza ndabhengeza ukuba kuzilwe ukutya apho kuMlambo iAhava, ukuba sizithobe phambi koThixo wethu, ukuze sifune kuye indlela elungileyo kuthi nakubantwana bethu nasempahleni yethu yonke.
22  Kuba ndaziva ndineentloni ukucela umkhosi wamajoni nabakhweli-mahashe kukumkani ukuba baze kusinceda nxamnye notshaba endleleni, ngenxa yokuba sasithe kukumkani: “Isandla soThixo wethu siphezu kwabo bonke abo bamfunayo ngenxa yokulungileyo, kodwa amandla akhe nomsindo wakhe zinxamnye nabo bonke abo bamshiyayo.”
23  Ngoko ke sazila saza sacela kuThixo wethu ngokuphathelele oku, kangangokuba wasabela sakumbongoza.
24  Ngoko ndahlula kwiintloko zababingeleli ishumi elinesibini, oko kukuthi, uSherebhiya, noHashabhiya, bekunye nabazalwana babo abalishumi.
25  Ndabalinganisela isilivere negolide nempahla, umnikelo wendlu kaThixo wethu lowo wawunikelwe ngukumkani nabacebisi bakhe neenkosana zakhe nawo onke amaSirayeli awayefumaneka.
26  Ngaloo ndlela ndalinganisa esandleni sabo amakhulu amathandathu anamashumi amahlanu eetalente zesilivere nekhulu lempahla yesilivere exabisa iitalente ezimbini, nekhulu leetalente zegolide,
27  nezitya ezincinane zegolide ezixabisa iidarike eziliwaka neempahla ezimbini zobhedu oluhle, olubomvu ngokumenyezelayo, olunqweneleka njengegolide.
28  Ndaza ndathi kubo: “Niyinto engcwele kuYehova, yaye iimpahla ziyinto engcwele, yaye isilivere negolide zingumnikelo wokuzithandela kuYehova uTHIXO wookhokho benu.
29  Hlalani niphaphile nize nilinde de nizilinganise phambi kweentloko zababingeleli nabaLevi neenkosana zoobawo bakaSirayeli eYerusalem, kwiiholo zokudlela zendlu kaYehova.”
30  Yaye ababingeleli nabaLevi bamkela ubunzima besilivere negolide neempahla, ukuba babuzise eYerusalem endlwini yoThixo wethu.
31  Ekugqibeleni sanduluka kuMlambo iAhava ngosuku lweshumi elinesine lwenyanga yokuqala ukuba sihambe siye eYerusalem, yaye kanye isandla soThixo wethu saba phezu kwethu, kangangokuba wasihlangula entendeni yotshaba lwethu nakweyabo babelalele endleleni.
32  Ngoko safika eYerusalem saza sahlala apho iintsuku ezintathu.
33  Yaye ngosuku lwesine salinganisa isilivere negolide neempahla endlwini yoThixo wethu esandleni sikaMeremoti unyana kaUriya umbingeleli ekunye noEleyazare unyana kaFinehasi noYozabhadi unyana kaYeshuwa noNowadiya unyana kaBhinuwi abaLevi,
34  ngenani nangobunzima bayo yonk’ into, emva koko bonke ubunzima babhalwa phantsi ngelo xesha.
35  Abo babephuma ekubanjweni, abathinjwa bangaphambili, basondeza imibingelelo etshiswayo kuTHIXO kaSirayeli, ishumi elinesibini leenkunzi zeenkomo zakhe wonke uSirayeli, amashumi asithoba anesithandathu eenkunzi zeegusha, amashumi asixhenxe anesixhenxe eenkunzi zeemvana, ishumi elinesibini leenkunzi zeebhokhwe njengomnikelo otshiswayo, yonk’ into njengomnikelo otshiswayo kuYehova.
36  Sandula sanikela imithetho kakumkani kumabamba kakumkani neerhuluneli ezazingaphaya koMlambo, yaye babanceda abantu nendlu yoTHIXO oyinyaniso.
9  Yaye kamsinya nje zakugqitywa ezi zinto, iinkosana zeza kum, zisithi: “Abantu bakwaSirayeli nababingeleli nabaLevi abazahlulanga kwizizwana zamazwe ngokuphathelele izinto zazo ezicekisekayo, ezizezi, amaKanan, amaHiti, amaPerizi, amaYebhusi, ama-Amoni, amaMowabhi, amaYiputa nama-Amori.
2  Kuba baye bamkela ezinye zeentombi zazo bona noonyana babo; yaye, imbewu engcwele, ixubene nezizwana zamazwe, isandla seenkosana namasekela-baphathi ibe sesona siphambili koku kungathembeki.”
3  Ke kaloku kamsinya nje ndakuba ndiyivile le nto ndakrazula isambatho sam nesambatho sam esingenamikhono, ndaxhwitha inxalenye yeenwele zentloko yam neendevu zam, ndaza ndahlala ndiqhiphuke umbilini.
4  Bazihlanganisa beza kum, wonk’ ubani engcangcazela ngenxa yamazwi kaTHIXO kaSirayeli nxamnye nokungathembeki kwabantu abathinjiweyo, ngoxa ndandihleli ndiqhiphuke umbilini de kwangumnikelo wokudla okuziinkozo wangokuhlwa.
5  Yaye ngexesha lomnikelo wokudla okuziinkozo wangokuhlwa ndaphakama ekuthotyweni kwam, isambatho sam nesambatho sam esingenamikhono zikrazukile, ndaguqa ngamadolo ndolula izandla zam kuYehova uThixo wam.
6  Ndahlabela mgama ndathi: “Owu Thixo wam, ndiziva ndineentloni ukuphakamisela ubuso bam kuwe, Thixo wam, kuba iziphoso zethu zandile phezu kwentloko yethu nokuba netyala kwethu kuye kwaba kukhulu kwafikelela nasemazulwini.
7  Ukususela ngemihla yookhokho bethu besinetyala elikhulu de kwangulo mhla; yaye ngenxa yeziphoso zethu thina, ookumkani bethu, ababingeleli bethu, sinikelwe esandleni sookumkani bala mazwe ngekrele, ngokuthinjwa nangokuphangwa nakwihlazo lobuso, kanye njenganamhlanje.
8  Ke kaloku ubabalo oluvela kuYehova uThixo wethu luye lwafika umzuzwana ngokusishiyela abo baye basinda nangokusinika isikhonkwane endaweni yakhe engcwele, ukuze amehlo ethu akhanye, Thixo wethu, nokusivuselela kancinane kubukhoboka bethu.
9  Kuba singabakhonzi; yaye uThixo wethu akasishiyanga ebukhobokeni bethu, kodwa usolulele ububele bothando phambi kookumkani basePersi, ukuze asivuselele aphakamise indlu yoThixo wethu ahlaziye neendawo eziphanzileyo zayo asinike nodonga lwamatye kwaYuda naseYerusalem.
10  “Yaye ke siya kuthini na, emva koku, Thixo wethu? Kuba siyishiyile imiyalelo yakho,
11  owasiyalela yona ngabakhonzi bakho abaprofeti, usithi, ‘Ilizwe eniza kulidla ilifa lilizwe elingasulungekanga ngenxa yokungasulungeki kwezizwana zala mazwe, ngenxa yezinto zazo ezicekisekayo ezilizalise ngazo ukususela kwelinye icala ukuya kwelinye icala ngokungahlambuluki kwazo.
12  Ke kaloku iintombi zenu ningaziniki oonyana bazo, neentombi zazo ningazamkeleli oonyana benu; ningasebenzeli uxolo lwazo nempumelelo yazo kuse kwixesha elingenammiselo, ukuze nomelele nize ngokuqinisekileyo nidle okulungileyo kwelo lizwe yaye nilithabathe libe lilifa loonyana benu ukusa kwixesha elingenammiselo.’
13  Yaye emva kwako konke oku kusifikeleyo ngenxa yezenzo zethu ezibi nokuba netyala elikhulu kwethu—kuba wena,Thixo wethu, usijongele phantsi isiphoso sethu, yaye usinikele kwabo babesindile njengaba—
14  siya kuyaphula na kwakhona imiyalelo yakho, sendiselane nezi zizwana zezi zinto zicekisekayo? Akuyi kuba nomsindo na kuthi ngokupheleleyo kangangokude kungabikho namnye usindayo?
15  Owu Yehova THIXO kaSirayeli, ulilungisa, ngenxa yokuba siye sasala njengeqela labantu abasindileyo njenganamhlanje. Yabona siphambi kwakho sinetyala, ngenxa yokuba akunakwenzeka ukuba sime phambi kwakho ngenxa yoku.”
7  Yaye emva kwezi zinto kulawulo luka-Artashashta ukumkani wasePersi, uEzra unyana kaSeraya unyana ka-Azariya unyana kaHilekiya
2  unyana kaShalum unyana kaTsadoki unyana ka-Ahitubhi
3  unyana ka-Amariya unyana ka-Azariya unyana kaMerayoti
4  unyana kaZerahiya unyana kaUzi unyana kaBhuki
5  unyana ka-Abhishuwa unyana kaFinehasi unyana kaEleyazare unyana ka-Aron umbingeleli oyintloko—
6   uEzra lowo wenyuka waya eBhabhiloni; yaye wayengumkhupheli olichule womthetho kaMoses, owawuvela kuYehova uTHIXO kaSirayeli, kangangokuba ukumkani wamnika konke awayekucelile, ngesandla sikaYehova uThixo wakhe esasiphezu kwakhe.
7  Ngenxa yoko abanye boonyana bakaSirayeli nabababingeleli nabaLevi neemvumi nabagcini-masango namaNethini benyuka baya eYerusalem ngonyaka wesixhenxe ka-Artashashta ukumkani.
8  Ekuhambeni kwethuba weza eYerusalem ngenyanga yesihlanu, oko kukuthi, ngonyaka wesixhenxe kakumkani.
9  Kuba ngosuku lokuqala lwenyanga yokuqala wazimisela ukuba anyuke esuka eBhabhiloni, yaye ngosuku lokuqala lwenyanga yesihlanu weza eYerusalem, ngesandla esilungileyo sikaThixo wakhe esasiphezu kwakhe.
10  Kuba uEzra wayeyilungisile intliziyo yakhe ukuba ahlole umthetho kaYehova, awenze aze afundise uSirayeli imimiselo nokusesikweni.
11  Yaye lo ngumbhalo okhutshelweyo wencwadi uKumkani uArtashashta awayinika uEzra umkhupheli, umkhupheli wamazwi emiyalelo kaYehova nemimiselo yakhe kuSirayeli:
12  “UArtashashta, ukumkani wookumkani, kuEzra umbingeleli, umkhupheli womthetho kaTHIXO wamazulu: Uxolo malugqibelele. Ke kaloku
13  ndikhuphe umyalelo wokuba wonk’ ubani okummandla wam kubantu bakwaSirayeli nababingeleli babo nabaLevi ovumayo ukuya eYerusalem ahambe nawe.
14  Kwanjengokuba kwathunyelwa umyalelo phambi kokumkani nabacebisi bakhe abasixhenxe wokuba kuhlolwe emthethweni kaThixo wakho osesandleni sakho ngokuphathelele uYuda neYerusalem,
15  nokuba kuziswe isilivere negolide leyo ukumkani nabacebisi bakhe banikele ngayo ngokuzithandela kuTHIXO kaSirayeli, ondawo yakhe yokuhlala iseYerusalem,
16  ngayo yonke isilivere negolide oyifumana kuwo onke amaphondo aseBhabhiloni kunye nesipho sabantu nababingeleli abanikela ngokuzithandela endlwini kaThixo wabo, eseYerusalem;
17  ngako oko ngokukhawuleza uya kuthenga ngale mali iinkunzi zeenkomo, iinkunzi zeegusha, iimvana nomnikelo wazo wokudla okuziinkozo nomnikelo wazo othululwayo yaye uya kunikela ngazo esibingelelweni sendlu kaThixo wenu, eseYerusalem.
18  “Yaye niya kwenza nantoni na ebonakala ilungile kuwe nakubazalwana bakho ukuba niyenze ngenye isilivere negolide, ngokokuthanda kukaThixo wenu.
19  Izitya ozinikwayo ngenxa yenkonzo yendlu kaThixo wakho zinikele ziphelele phambi koThixo eYerusalem.
20  Ezinye izinto ezifunekayo zendlu kaThixo wakho ekuphezu kwakho ukuba uzinikele, wozithabatha endlwini yobuncwane kakumkani.
21  “Yaye mna, Artashashta kumkani, ndikhuphe umyalelo oya kubo bonke oonondyebo abangaphaya koMlambo, wokuba yonk’ into uEzra umbingeleli, umkhupheli womthetho kaTHIXO wamazulu, anicela yona niyenze ngokukhawuleza,
22  kude kuse kwikhulu leetalente zesilivere nemilinganiselo elikhulu yekore yengqolowa nemilinganiselo elikhulu yebhate zewayini nemilinganiselo elikhulu yebhate zeoli, netyuwa ingalinganiselwa.
23  Konke oko kuyalelwe nguTHIXO wamazulu makwenzelwe indlu kaTHIXO wamazulu ngenzondelelo, ukuze kungabikho ngqumbo nxamnye nommandla kakumkani noonyana bakhe.
24  Nina madoda niyaziswa ukuba, ngokuphathelele nawuphi na kubabingeleli nabaLevi, abadlali bomculo, abagcini-minyango, amaNethini, nabasebenzi bale ndlu kaThixo, akuvumelekanga ukuba kubizwe rhafu, lunikelo okanye mrhumo kubo.
25  “Yaye wena, Ezra, ngokobulumko bukaThixo wakho obusesandleni sakho misela oomantyi nabagwebi ukuze bagwebe ngokuqhubekayo bonke abantu abangaphaya koMlambo, kwanabo bonke abo bayaziyo imithetho kaThixo wakho; naye nabani na ongayaziyo niya kumfundisa.
26  Yaye wonk’ ubani ongawenziyo umthetho kaThixo wakho nomthetho kakumkani, makuphunyezwe isigwebo kuye ngokukhawuleza, enoba sesokufa okanye sesokugxothwa, okanye sesentlawulo yemali okanye esokuvalelwa entolongweni.”
27  Makabongwe uYehova uTHIXO wookhokho bethu, ofake into enjalo entliziyweni kakumkani, ukuba ayihombise indlu kaYehova, eseYerusalem!
28  Yaye undolulele ububele bakhe bothando phambi kokumkani nabacebisi bakhe nangokuphathelele zonke iinkosana ezinamandla zikakumkani. Yaye mna ndazomeleza ngesandla sikaYehova uThixo wam esasiphezu kwam, ndaza ndaqokelela kwaSirayeli abaziintloko ukuba benyuke nam.
6  Kungelo xesha awathi uDariyo ukumkani wakhupha umyalelo, yaye bahlolisisa endlwini yeengxelo zobuncwane ezazibekwe eBhabhiloni.
2  Yaye e-Ekbhatana, kwindawo enqatyisiweyo eyayikwiphondo laseMedi, kwafunyanwa umsongo, nesaziso esibhaliweyo ngokusingisele koku kubhalwe oku kuso:
3  “Ngonyaka wokuqala kaKoreshi ukumkani, uKoreshi ukumkani wakhupha umyalelo ngokuphathelele indlu kaThixo eseYerusalem: Indlu mayakhiwe kwakhona njengendawo abaza kunikela kuyo imibingelelo, neziseko zayo mazizinziswe, ukuphakama kwayo kube ngamashumi amathandathu eekubhite, ububanzi bayo bube ngamashumi amathandathu eekubhite,
4  ngeengcamba ezintathu zamatye aqengqwayo nocamba olunye lwamaplanga; iindleko maziphume endlwini kakumkani.
5  Kwakhona izitya zegolide nezesilivere zendlu kaThixo ezo uNebhukadenetsare wazikhuphayo etempileni eyayiseYerusalem waza wazizisa eBhabhiloni mazibuyiswe, ukuze zifike etempileni eseYerusalem endaweni yayo zize zibekwe endlwini kaThixo.
6  “Ke kaloku Tatenayi rhuluneli engaphaya koMlambo, Sheta-bhozenayi nabalingane benu, iirhuluneli ezingaphantsi ezingaphaya koMlambo, rhoxani apho.
7  Wuyekeni umsebenzi wendlu kaThixo. Irhuluneli yamaYuda namadoda amakhulu amaYuda aya kubuya ayakhe indlu kaThixo endaweni yayo.
8  Umyalelo ukhutshwe ndim ngokuphathelele oko niya kukwenza ngala madoda makhulu amaYuda, ukuze ibuye yakhiwe indlu kaThixo; yaye indleko iya kuphuma kwindawo yokugcina ubuncwane berhafu ngaphaya koMlambo ize inikwe la madoda omeleleyo ngokukhawuleza kungayekwa.
9  Okufunekayo, ngamathole eenkunzi zeenkomo neenkunzi zeegusha neemvana ukwenzela iminikelo etshiswayo kuTHIXO wezulu, ingqolowa, ityuwa, iwayini neoli, kanye njengokutsho kwababingeleli abaseYerusalem, mabanikwe ngokuqhubekayo usuku nosuku kungabikho kusilela;
10  ukuze ngokuqhubekayo kunikelwe umnikelo othozamisayo kuTHIXO wamazulu kuthandazelwe nobomi bukakumkani noonyana bakhe.
11  Ndikhuphe umyalelo wokuba, nabani na owaphula lo mmiselo, kutsalwe iplanga endlwini yakhe abethelelwe kulo, ize indlu yakhe ijikwe ibe yindawo yangasese ngenxa yoku.
12  Wanga uTHIXO obangele igama lakhe lahlala apho angambhukuqa nawuphi na ukumkani nabantu abolulela isandla sabo ukuze bahlambele baze batshabalalise loo ndlu kaThixo, eseYerusalem. Mna, Dariyo, ndikhupha umyalelo. Mawenziwe ngokukhawuleza.”
13  Wandula uTatenayi irhuluneli engaphaya koMlambo, uSheta-bhozenayi nabalingane babo, benjenjalo ngokukhawuleza, kanye njengoko uDariyo ukumkani wayethumele ilizwi.
14  Amadoda amakhulu amaYuda ayesakha esenza nenkqubela ngokokuprofeta kukaHagayi umprofeti noZekariya umzukulwana kaIdo, yaye ayakha aza ayigqiba ngokomyalelo kaTHIXO kaSirayeli nangokomyalelo kaKoreshi noDariyo noArtashashta ukumkani wasePersi.
15  Yaye ayigqiba le ndlu ngosuku lwesithathu lwenyanga enguAdare, oko kukuthi, ngonyaka wesithandathu wolawulo lukaDariyo ukumkani.
16  Yaye oonyana bakaSirayeli, ababingeleli nabaLevi nabanye ababethinjiwe ngaphambili bakusungula ngovuyo ukuvulwa kwale ndlu kaThixo.
17  Banikela ngenxa yokuvulwa kwale ndlu kaThixo ngekhulu leenkunzi zeenkomo, amakhulu amabini eenkunzi zeegusha amakhulu amane eemvana, neshumi elinambini leenkunzi zeebhokwe zomnikelo wesono kaSirayeli wonke, ngokwenani lezizwe zakwaSirayeli.
18  Yaye bamisela ababingeleli kwizahlulo zabo nabaLevi kwizahlulo zabo, ngenxa yenkonzo kaThixo eseYerusalem, ngokommiselo wencwadi kaMoses.
19  Yaye abo babethinjiwe ngaphambili benza ipasika ngosuku lweshumi elinesine lwenyanga yokuqala.
20  Njengoko ababingeleli nabaLevi babezihlambulule njengeqela elinye, bonke babehlambulukile, ngoko bazixhelela bona nabo bonke ababethinjiwe ngaphambili nabazalwana babo nababingeleli ixhoba lepasika.
21  Baza oonyana bakaSirayeli ababebuyile ekuThinjweni badla, naye wonk’ ubani owayezahlule kubo ngokungahlambuluki kweentlanga zelizwe, ukuba afune uYehova uTHIXO kaSirayeli.
22  Baqhubeka besenza umthendeleko wamaqebengwana angenagwele iintsuku ezisixhenxe benemihlali; kuba uYehova wababangela banemihlali, wayijika nentliziyo kakumkani waseAsiriya yangakubo ukuba azomeleze izandla zabo emsebenzini wendlu kaTHIXO oyinyaniso, uTHIXO kaSirayeli.
5  Yaye uHagayi umprofeti noZekariya umzukulwana kaIdo umprofeti waprofeta kumaYuda awayekwaYuda naseYerusalem, egameni likaTHIXO kaSirayeli obekuwo.
2  Kungoko awathi uZerubhabheli unyana kaShelatiyeli noYeshuwa unyana kaYehotsadaki basuka ukuze baqalise ukuyakha kwakhona indlu kaThixo, eyayiseYerusalem; yaye kwakukho abaprofeti bakaThixo ababekunye nabo bebanceda.
3  Ngelo xesha uTatenayi irhuluneli ngaphaya koMlambo noSheta-bhozenayi nabalingane babo beza kubo, yaye bathi kubo: “Ngubani na okhuphe lo myalelo wokuba nakhe le ndlu nize nigqibe olu phahla?”
4  Bandula bathi kubo: “Ngoobani amagama ala madoda omeleleyo akha esi sakhiwo?”
5  Iliso loThixo wawo laba phezu kwamadoda amakhulu amaYuda, yaye abazange bawayekise de ingxelo yaya kuDariyo lwaza uxwebhu olusemthethweni oluphathelele oku lwabuyiselwa emva.
6  Nanku umbhalo okhutshelweyo wencwadi eyathunyelwa kuDariyo ukumkani, nguTatenayi irhuluneli engaphaya koMlambo noSheta-bhozenayi nabalingane bakhe, iirhuluneli ezingaphantsi ezazingaphaya koMlambo;
7  bathumela ilizwi kuye, kwaye yayibhalwe ngolu hlobo: “KuDariyo ukumkani: “Uxolo lonke!
8  Makwazeke kukumkani ukuba sihambile saya kumaphondo akwaYuda endlwini yoTHIXO omkhulu, yaye yakhiwa ngamatye aqengqiweyo, kubekwa namaplanga ezindongeni; loo msebenzi wenziwa ngentumekelelo wenza inkqubela ezandleni zabo.
9  Ngoko siwabuzile la madoda makhulu. Sithe kuwo: ‘Ngubani na okhuphe lo myalelo wokuba nakhe le ndlu nize nigqibe olu phahla?’
10  Siwabuze namagama awo, ukuze sinazise, ukuze sibhale amagama amadoda omeleleyo aziintloko zawo.
11  “Nali ilizwi alibuyisele kuthi, esithi: ‘Singabakhonzi boTHIXO wamazulu nomhlaba, yaye sakha indlu eyayakhiwe iminyaka emininzi ngaphambi koku, leyo ukumkani omkhulu wakwaSirayeli wayakhayo wayigqiba.
12  Noko ke, ngenxa yokuba oobawo bamcaphukisa uTHIXO wamazulu, wabanikela esandleni sikaNebhukadenetsare ukumkani waseBhabhiloni, umKhaledi, waza wayichitha le ndlu, abantu wabathabathela ekuthinjweni eBhabhiloni.
13  Noko ke, ngonyaka wokuqala kaKoreshi ukumkani waseBhabhiloni, uKoreshi ukumkani wakhupha umyalelo wokuba ibuye yakhiwe le ndlu kaThixo.
14  Izitya zegolide nezesilivere zendlu kaThixo ezo uNebhukadenetsare wazithabathayo etempileni, leyo yayiseYerusalem, waza wazizisa etempileni yaseBhabhiloni, ezi uKoreshi ukumkani wazikhupha etempileni yaseBhabhiloni, yaye zanikelwa kuSheshbhatsare, igama lalowo wamenza irhuluneli.
15  Yaye wathi kuye: “Thabatha ezi zitya. Hamba, uye kuzibeka etempileni eseYerusalem, yaye indlu kaThixo mayakhiwe endaweni yayo kwakhona.”
16  Xa uSheshbhatsare wafikayo wabeka isiseko sendlu kaThixo, eseYerusalem; yaye ukususela ngoko kude kube ngoku iyakhiwa kwakhona kodwa ayikagqitywa.’
17  “Ke kaloku ukuba kubonakala kulungile kukumkani, makuhlolwe endlwini kakumkani yobuncwane eseBhabhiloni, enoba umyalelo wokuba ibuye yakhiwe indlu kaThixo eYerusalem wawuphuma kuKoreshi ukumkani na; aze asithumelele isigqibo sikakumkani ngokuphathelele oku.”
1  Ngonyaka wokuqala kaKoreshi ukumkani wasePersi, ukuze ilizwi likaYehova ngomlomo kaYeremiya liphunyezwe, uYehova wavusa umoya kaKoreshi ukumkani wasePersi kangangokuba wabangela ukuba kudluliswe isimemezo kuwo wonke ummandla wakhe, wasibhala, esithi:
2  “Utsho uKoreshi ukumkani wasePersi ukuthi, ‘Zonke izikumkani zomhlaba uYehova uTHIXO wamazulu uzinike mna, yaye undimisele ukuba ndimakhele indlu eYerusalem, ekwaYuda.
3  Nabani na ophakathi kwenu ebantwini bakhe bonke, wanga uThixo wakhe anganaye. Ngoko makenyuke aye eYerusalem, ekwaYuda, aze abuye akhe indlu kaYehova uTHIXO kaSirayeli—unguTHIXO oyinyaniso—eyayiseYerusalem.
4  Nabani na oye wasala kuzo zonke iindawo ahlala kuzo njengomphambukeli, amadoda endawo yakhe makamncede ngesilivere nangegolide nangeempahla nangezilwanyana zasekhaya kunye nomnikelo wokuzithandela wendlu yoTHIXO oyinyaniso, eyayiseYerusalem.’”
5  Zandula ke zaphakama iintloko zezindlu zooyise bakwaYuda nabakwaBhenjamin nababingeleli nabaLevi, naye wonk’ ubani awawuvusayo umoya wakhe uTHIXO oyinyaniso, benyuka ukuze babuye bayakhe indlu kaYehova, eyayiseYerusalem.
6  Ke bonke abo babebajikelezile, bazomeleza izandla zabo ngempahla yesilivere, ngegolide, ngeempahla nangezilwanyana zasekhaya nangezinto ezintle, ngaphandle kwako konke oko kwakunikelwe ngokuzithandela.
7  UKumkani uKoreshi wazizisa iimpahla zendlu kaYehova, ezo uNebhukadenetsare wayeze nazo eYerusalem waza wazibeka endlwini yothixo wakhe.
8  Yaye uKoreshi ukumkani wasePersi wazibeka phantsi kolawulo lukaMiteredati unondyebo waza wazibalela kuSheshbhatsare isikhulu sakwaYuda.
9  Nali inani lazo: izitya zegolide ezimile okwengobozi ezingamashumi amathathu, izitya zesilivere ezimile okwengobozi eziliwaka, izitya zokutshintsha ezingamashumi amabini anesithoba,
10  izitya ezincinane zegolide ezingamashumi amathathu, izitya zohlobo lwesibini zesilivere ezingamakhulu amane aneshumi, nezinye iimpahla eziliwaka.
11  Yonke impahla yegolide neyesilivere yayingamawaka amahlanu namakhulu amane. Wayizisa yonk’ into uSheshbhatsare, ekukhupheni kwakhe abantu ababethinjwe eBhabhiloni ebazisa eYerusalem.
2  Aba yayingoonyana bamaphondo abenyukayo baphuma ekubanjweni kwabantu ababethinjiwe abo uNebhukadenetsare ukumkani waseBhabhiloni wayebathabathele ekuthinjweni eBhabhiloni nabo kamva babuyela eYerusalem nakwaYuda, ngamnye kwisixeko sakhe;
2  abo beza noZerubhabheli, uYeshuwa, uNehemiya, uSeraya, uRehelaya, uMordekayi, uBhileshan, uMispare, uBhigevayi, uRehum, uBhahana. Inani lamadoda abantu bakwaSirayeli:
3  Oonyana bakaParoshe, babengamawaka amabini anekhulu elinamashumi asixhenxe anesibini;
4  oonyana bakaShefatiya, babengamakhulu amathathu anamashumi asixhenxe anesibini;
5  oonyana baka-Arahi, babengamakhulu asixhenxe anamashumi asixhenxe anesihlanu;
6  oonyana bakaPahati-mowabhi, woonyana bakaYeshuwa noYowabhi, babengamawaka amabini anamakhulu asibhozo aneshumi elinesibini;
7  oonyana bakaElam, babeliwaka elinamakhulu amabini anamashumi mahlanu anesine;
8  oonyana bakaZatu, babengamakhulu asithoba anamashumi mane anesihlanu;
9  oonyana bakaZakayi, babengamakhulu asixhenxe anamashumi mathandathu;
10  oonyana bakaBhani, babengamakhulu amathandathu anamashumi mane anesibini;
11  oonyana bakaBhebhayi, babengamakhulu amathandathu anamashumi mabini anesithathu;
12  oonyana baka-Azegadi, babeliwaka elinamakhulu amabini anamashumi mabini anesibini;
13  oonyana baka-Adonikam, babengamakhulu amathandathu anamashumi mathandathu anesithandathu;
14  oonyana bakaBhigevayi, babengamawaka amabini anamashumi mahlanu anesithandathu;
15  oonyana baka-Adin, babengamakhulu amane anamashumi mahlanu anesine;
16  oonyana baka-Atere, bakaHezekiya, babengamashumi asithoba anesibhozo;
17  oonyana bakaBhetsayi, babengamakhulu amathathu anamashumi mabini anesithathu;
18  oonyana bakaYora, babelikhulu elineshumi elinesibini;
19  oonyana bakaHashum, babengamakhulu amabini anamashumi mabini anesithathu;
20  oonyana bakaGibhare, babengamashumi asithoba anesihlanu;
21  oonyana baseBhetelehem, babelikhulu elinamashumi mabini anesithathu;
22  amadoda aseNetofa, ayengamashumi amahlanu anesithandathu;
23  amadoda aseAnatoti, ayelikhulu elinamashumi mabini anesibhozo;
24  oonyana baka-Azimaveti, babengamashumi amane anesibini;
25  oonyana baseKiriyati-yarim, eKefira naseBheheroti, babengamakhulu asixhenxe anamashumi mane anesithathu;
26  oonyana baseRama naseGebha, babengamakhulu amathandathu anamashumi mabini ananye;
27  amadoda aseMikimase, ayelikhulu elinamashumi mabini anesibini;
28  amadoda aseBheteli naseAyi, ayengamakhulu amabini anamashumi mabini anesithathu;
29  oonyana bakaNebho, babengamashumi amahlanu anesibini;
30  oonyana bakaMagebhishe, babelikhulu elinamashumi mahlanu anesithandathu;
31  oonyana bomnye uElam, babeliwaka elinamakhulu amabini anamashumi mahlanu anesine;
32  oonyana bakaHarim, babengamakhulu amathathu anamashumi amabini;
33  oonyana bakaLodi, uHadidi no-Ono, babengamakhulu asixhenxe anamashumi mabini anesihlanu;
34  oonyana baseYeriko, babengamakhulu amathathu anamashumi mane anesihlanu;
35  oonyana bakaSenaha, babengamawaka amathathu anamakhulu amathandathu anamashumi mathathu.
36  Ababingeleli: Oonyana bakaYedaya wendlu kaYeshuwa babengamakhulu asithoba anamashumi asixhenxe anesithathu;
37  oonyana bakaImere, babeliwaka elinamashumi mahlanu anesibini;
38  oonyana bakaPashure, babeliwaka elinamakhulu amabini anamashumi mane anesixhenxe;
39  oonyana bakaHarim, babeliwaka elineshumi elinesixhenxe.
40  AbaLevi: Oonyana bakaYeshuwa noKademiyeli, boonyana bakaHodaviya, babengamashumi asixhenxe anesine.
41  Iimvumi, oonyana baka-Asafu, babelikhulu elinamashumi mabini anesibhozo.
42  Oonyana babagcini-masango, oonyana bakaShalum, oonyana baka-Atere, oonyana bakaTalemoni, oonyana baka-Akubhi, oonyana bakaHatita, oonyana bakaShobhayi, bebonke, babelikhulu elinamashumi mathathu anesithoba.
43  AmaNethini: Oonyana bakaTsiha, oonyana bakaHasufa, oonyana bakaTabhahoti,
44  oonyana bakaKero, oonyana bakaSiyaha, oonyana bakaPadon,
45  oonyana bakaLebhana, oonyana bakaHagabha, oonyana baka-Akubhi,
46  oonyana bakaHagabhi, oonyana bakaSalmayi, oonyana bakaHanan,
47  oonyana bakaGideli, oonyana bakaGahare, oonyana bakaRehaya,
48  oonyana bakaRetsin, oonyana bakaNekoda, oonyana bakaGazam,
49  oonyana bakaUza, oonyana bakaPaseha, oonyana bakaBhesayi,
50  oonyana baka-Asna, oonyana bakaMehun, oonyana bakaNefusim;
51  oonyana bakaBhakbhuki, oonyana bakaHakufa, oonyana bakaHarehure,
52  oonyana bakaBhatseluti, oonyana bakaMehida, oonyana bakaHarsha,
53  oonyana bakaBharkos, oonyana bakaSisera, oonyana bakaTema,
54  oonyana bakaNetsiya, oonyana bakaHatifa.
55  Oonyana babakhonzi bakaSolomon: Oonyana bakaSotayi, oonyana bakaSofereti, oonyana bakaPeruda,
56  oonyana bakaYahalaha, oonyana bakaDarkon, oonyana bakaGideli,
57  oonyana bakaShefatiya, oonyana bakaHatili, oonyana bakaPokereti-hatsebhayim, oonyana baka-Ami.
58  Onke amaNethini noonyana babakhonzi bakaSolomon babengamakhulu amathathu anamashumi asithoba anesibini.
59  Aba ngabo benyuka bevela eTele-mela, eTele-haresha, eKherubhi, eAdon naseImere, yaye abazange bakwazi ukuzixela izindlu zooyise nemvelaphi yabo, enoba babengabakwaSirayeli na:
60  oonyana bakaDelaya, oonyana bakaTobhiya, oonyana bakaNekoda, babengamakhulu amathandathu anamashumi mahlanu anesibini.
61  Oonyana bababingeleli: oonyana bakaHabhaya, oonyana bakaHakotse, oonyana zikaBharzilayi, owathabatha umfazi kwiintombi zakwaBharzilayi umGiliyadi waza wabizwa ngegama lazo.
62  Aba ngabo abayifunayo ingxelo yomlibo wabo  wokuzalwa ukuze bawungqine esidlangalaleni, yaye abazange bayifumane, ngoko bathintelwa kububingeleli njengabangcolileyo.
63  Ngenxa yoko iTirshata yathi kubo abanakuzidla izinto ezizezona zingcwele de umbingeleli eme neUrim neTumim.
64  Ibandla liphela njengeqela elinye lalingamashumi amane anesibini amawaka anamakhulu mathathu anamashumi mathandathu,
65  ngaphandle kwamakhoboka abo namakhobokazana abo, aba babengamawaka asixhenxe anamakhulu mathathu anamashumi mathathu anesixhenxe; kwaye babeneemvumi neemvumikazi ezingamakhulu amabini.
66  Amahashe abo ayengamakhulu asixhenxe anamashumi mathathu anesithandathu, iimeyile zabo zazingamakhulu amabini anamashumi mane anesihlanu,
67  iinkamela zabo zazingamakhulu amane anamashumi mathathu anesihlanu, amaesile abo ayengamawaka amathandathu anamakhulu asixhenxe anamashumi amabini.
68  Yaye ezinye zeentloko zezindlu zooyise, ekuzeni kwazo endlwini kaYehova, eyayiseYerusalem, zenza iminikelo yokuzithandela endlwini yoTHIXO oyinyaniso, ukuze ziyimise kwindawo yayo.
69  Ngokwamandla azo zanikela ngegolide yesixa sokusebenza, amashumi amathandathu ananye amawaka eedrarhma, nesilivere, amawaka amahlanu eemina, nemiwunduzo yababingeleli elikhulu.
70  Yaye ababingeleli nabaLevi nabantu abathile, neemvumi nabagcini-masango namaNethini bahlala kwizixeko zabo, naye wonke uSirayeli kwizixeko zakhe.
3  Ekufikeni kwenyanga yesixhenxe oonyana bakaSirayeli babekwizixeko zabo. Yaye abantu bahlanganisana eYerusalem njengamntu mnye.
2  UYeshuwa unyana kaYehotsadaki nabazalwana bakhe ababingeleli noZerubhabheli unyana kaShelatiyeli nabazalwana bakhe besuka baza bakha isibingelelo soTHIXO kaSirayeli, ukuze banikele imibingelelo etshiswayo kuso, njengoko kubhaliwe kumthetho kaMoses umntu kaTHIXO oyinyaniso.
3  Ngoko basimisela ngokuqinileyo isibingelelo endaweni yaso, kuba bafikelwa kukothuka ngenxa yezizwana zelo lizwe, yaye baqalisa ukunikela kuso imibingelelo etshiswayo kuYehova, imibingelelo etshiswayo yakusasa neyangokuhlwa.
4  Baza benza umthendeleko weminquba njengoko kubhaliwe, ngemibingelelo etshiswayo usuku nosuku ngokwenani ngokommiselo woko kwakufanele suku ngalunye.
5  Yaye emva koko kwakukho umnikelo otshiswayo rhoqo nalowo wokuthwasa kweenyanga nowawo onke amaxesha omthendeleko ongcwalisiweyo kaYehova naye wonk’ ubani owayenikela ngokuvumayo umnikelo wokuzithandela kuYehova.
6  Ukususela kusuku lokuqala lwenyanga yesixhenxe kuse phambili baqalisa ukunikela imibingelelo etshiswayo kuYehova, xa isiseko setempile kaYehova sasingekabekwa.
7  Imali bayinika abaqingqi neengcibi, banika amaSidon namaTire izinto ezidliwayo neziselo neoli, ukuze bathabathe amaplanga omsedare eLebhanon bawase elwandle eYopa, ngokwemvume ababeyinikwe nguKoreshi ukumkani wasePersi.
8  Yaye ngonyaka wesibini wokuza kwabo endlwini yoTHIXO oyinyaniso eYerusalem, ngenyanga yesibini, kwaqala uZerubhabheli unyana kaShelatiyeli noYeshuwa unyana kaYehotsadaki nabanye abazalwana babo, ababingeleli nabaLevi, nabo bonke abo babephuma ekuthinjweni eYerusalem; baza ke abaLevi bababeka ezikhundleni ukususela kwiminyaka engamashumi amabini ukunyuka ukuba bongamele umsebenzi wendlu kaYehova.
9  Ngako oko uYeshuwa, oonyana bakhe nabazalwana bakhe, noKademiyeli noonyana bakhe, noonyana bakaYuda, bema njengeqela elinye ukuze bongamele abo babesebenza endlwini yoTHIXO oyinyaniso, kwanoonyana bakaHenadadi, oonyana babo nabazalwana babo, abaLevi.
10  Xa abakhi babeka isiseko setempile kaYehova, ababingeleli bekwizinxibo zasemthethweni, benamaxilongo, nabaLevi oonyana baka-Asafu, benamacangci, bema ukuze badumise uYehova ngokolwalathiso lukaDavide ukumkani wakwaSirayeli.
11  Yaye basabela ngokudumisa nokubulela kuYehova, “kuba ulungile, kuba ububele bakhe bothando kuSirayeli bobexesha elingenammiselo.” Bonke ke abantu, bakhwaza kakhulu bedumisa uYehova ekubekweni kwesiseko sendlu kaYehova.
12  Ababingeleli abaninzi nabaLevi neentloko zezindlu zooyise, amadoda amadala awayeyibonile indlu yangaphambili, babelila ngelizwi elikhulu ekubekweni kwesiseko sale ndlu phambi kwamehlo abo, ngoxa abanye abaninzi babephakamisa ilizwi bekhwaza ngovuyo.
13  Ngoko ke abantu babengakwazi ukwahlula isandi sokukhwaza ngemihlali kwisandi sokulila kwabantu, kuba abantu babekhwaza kakhulu, yaye isandi sasivakala nakude.
