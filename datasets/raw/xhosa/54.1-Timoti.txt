4  Noko ke, ilizwi eliphefumlelweyo lithi ngokuqinisekileyo kuya kubakho ixesha laxa abathile beya kuphambuka elukholweni, benikela ingqalelo kumazwi aphefumlelweyo alahlekisayo nakwiimfundiso zeedemon,
2  ngohanahaniso lwabantu abathetha ubuxoki, abazazela zabo ziphawulwe ngokungathi kungentsimbi yokutshisela;
3  besalela ukuba kutshatwe, nokuba kudliwe izinto uThixo awazidalela ukuba zamkelwe ngombulelo ngabo banokholo nabayazi ngokuchanileyo inyaniso.
4  Kaloku yonke indalo kaThixo isulungekile, ngoko ke makungabikho nto igatywayo xa yamkelwe ngombulelo,
5  kuba iyangcwaliseka ngalo ilizwi likaThixo nangokuthandazelwa.
6  Ngokunikela la macebiso kubazalwana uya kuba ngumlungiseleli omhle kaKristu Yesu, owondliwe ngamazwi okholo nawemfundiso entle oye wayilandela ngokusondeleyo.
7  Uze uwamangale amabali obuxoki ahlambela oko kungcwele, abaliswa ngabafazi abadala. Kunoko, yiba nosukelo lokuziqeqesha ngozinikelo lobuthixo.
8  Kuba ingqeqesho yomzimba iyingenelo kancinane; kodwa lona uzinikelo lobuthixo luyingenelo kuzo zonke izinto, njengoko lusinika ithemba kobu bomi nakobo buzayo.
9  Ithembekile yaye ifanelwe kukwamkelwa ngokupheleleyo loo ngxelo.
10  Kuba kungenxa yoko le nto sisebenza nzima yaye siyazibhokoxa, ngokuba sibeke ithemba lethu kuThixo ophilayo, onguMsindisi wazo zonke iintlobo zabantu, ngokukodwa abo bathembekileyo.
11  Qhubeka unikela le miyalelo yaye ufundisa ngayo.
12  Makungabikho mntu ubujongela phantsi ubutsha bakho. Kunoko, yiba ngumzekelo wabo bathembekileyo ngokuthetha, ngehambo, ngothando, ngokholo, ngobunyulu.
13  Qhubeka uzibhokoxa kufundo lwasesidlangalaleni, ekubongozeni nasekufundiseni, ndide ndifike.
14  Musa ukungasikhathaleli isiphiwo esikuwe owasinikwa ngoko kwakuxelwe kwangaphambili naxa iqumrhu lamadoda amakhulu lakubeka izandla.
15  Ziphonononge ezi zinto; wendele kuzo, ukuze ukuhambela kwakho phambili kubonakale ebantwini bonke.
16  Zilumkele wena nemfundiso yakho. Hlala kwezi zinto, kuba ngokwenza oko uya kuzisindisa wena nabo bakuphulaphulayo.
6  Bonke abangamakhoboka phantsi kwedyokhwe mabaqhubeke bebagqala abanini babo njengabafanelwe yimbeko epheleleyo, ukuze kungathethwa kakubi ngemfundiso nangegama likaThixo.
2  Ngaphezu koko, abo banabanini abakholwayo mabangaze babajongele phantsi, kuba bangabazalwana. Kunoko, mabakulungele ngakumbi ukuba ngamakhoboka, ngenxa yokuba abo bafumana ingenelo yenkonzo yabo entle bangamakholwa yaye baziintanda. Qhubeka ufundisa yaye ubabongoza ngezi zinto.
3  Nabani na ofundisa enye imfundiso engahambisaniyo namazwi aphilileyo eNkosi yethu uYesu Kristu, nengavumelaniyo nozinikelo lobuthixo,
4  ukhukhumele likratshi, uswele ingqiqo, yaye ugula ngengqondo ziimbuzwano nokuxambulisana ngamazwi. Kwezi zinto kuphuma umona, imbambano, ukutshabhisa, urhano olungendawo,
5  iimpikiswano ezishushu zochuku kubantu abonakele ingqondo nabahluthwe inyaniso, becinga ukuba uzinikelo lobuthixo yinto yokufumana inzuzo.
6  Phofu ke, iyinene yona into yokuba, uzinikelo lobuthixo kunye nokwanela, kuyinzuzo enkulu.
7  Asingenanga nanto ehlabathini, ngoko ke asinakuphuma nanto.
8  Ukuba sinesixhaso nesambatho, masaneliswe zezo zinto.
9  Noko ke, abo bazimisele ukuba zizityebi beyela ekuhendweni nasemgibeni, nakwiminqweno emininzi engekho ngqiqweni neyenzakalisayo, ekhokelela entshabalalweni nasekonakaleni.
10  Kuba ukuthanda imali yingcambu yazo zonke iintlobo zobubi, yaye ngenxa yokusukelana nolo thando bambi baye balahlekana nokholo, bezingxwelerha ngeentlungu ezininzi.
11  Noko ke, wena, mntu kaThixo, saba kwezi zinto. Kodwa phuthuma ubulungisa, uzinikelo lobuthixo, ukholo, uthando, unyamezelo, umoya wobulali.
12  Yilwa umlo omhle wokholo, bubambe ngokuqinileyo ubomi obungunaphakade owabizelwa kubo waza wenza uvumo oluhle lwasesidlangalaleni phambi kwamangqina amaninzi.
13  Ngoku ke, emehlweni kaThixo, ogcina zonke izinto ziphila, nakaKristu Yesu, owathi njengengqina wenza uvumo oluhle lwasesidlangalaleni phambi koPontiyo Pilato, ndiyakuyalela
14  ukuba uyigcine ngendlela engenabala nengenakukhalazeleka le miyalelo, kude kube sekubonakalisweni kweNkosi yethu uYesu Kristu.
15  Yona iya kubonakaliswa ngulowo okuphela kwakhe Onegunya nonoyolo, ngexesha lakhe elimisiweyo, yena onguKumkani wookumkani neNkosi yeenkosi,
16  okuphela konokungafi, ohlala ekukhanyeni okungenakufikeleleka, ekungekho namnye umntu ombonileyo okanye onako ukumbona. Kuye makubekho imbeko namandla angunaphakade. Amen.
17  Bayale abo bazizityebi kule nkqubo yezinto ukuba bangaziphakamisi, bangathembeli kubutyebi obungaqinisekanga, kodwa mabathembele kuThixo, osinika zonke izinto ngokobutyebi ukuze sizinandiphe;
18  mabenze okulungileyo, batyebe emisebenzini emihle, bangagogotyi lutho, balungele ukwabelana,
19  ngokwenjenjalo baya kuba baziqwebela isiseko esihle nesikhuselekileyo sekamva, esikhokelela kubomi benene.
20  Owu Timoti, kulondoloze oko ukuphathisiweyo, ukhwebuke kwiintetho ezililize ezihlambela oko kungcwele nakwiimpikiswano zoko kubizwa ngokuba “lulwazi” kuxokwa.
21  Ngokuqhayisa ngolwazi olunjalo abathile baye baphambuka elukholweni. Ngamana ububele obungasifanelanga bungaba nani.
5  Ungayihlabi amadlala ngokuqatha indoda enkulu. Kunoko, yibongoze njengoyihlo, amadodana njengabantakwenu,
2  abafazi abakhulu njengoonyoko, amabhinqa amancinane njengoodade wenu unobunyulu bonke.
3  Babeke abahlolokazi abangabahlolokazi ngokwenene.
4  Kodwa ukuba umhlolokazi unabantwana okanye abazukulwana, mabafunde ukuqhelisela uzinikelo lobuthixo ekhaya kuqala, babuyekeze abazali noomawokhulu babo, kuba oko kwamkelekile emehlweni kaThixo.
5  Ke yena umfazi ongumhlolokazi ngenene, ongenabani, ithemba lakhe ulibeke kuThixo, ezingisa ekukhungeni nasekuthandazeni ubusuku nemini.
6  Kodwa lowo uzinikela kulwaneliseko lwenkanuko yenyama ufile nakuba ephila.
7  Ngoko qhubeka ubanika le miyalelo, ukuze bangabi nakukhalazeleka.
8  Ngokuqinisekileyo ukuba nabani na akabalungiseleli abo bangabakhe, ngokukodwa amalungu endlu yakhe, ngokuqinisekileyo ulukhanyele ukholo yaye mbi ngaphezu kongakholwayo.
9  Makabhalwe kuludwe lwabahlolokazi umhlolokazi ongekho ngaphantsi kwamashumi amathandathu eminyaka ubudala, ongumfazi wendoda enye,
10  odume ngemisebenzi emihle, njengokuba nengqeqesho ebantwaneni, ukwamkela abasemzini, ukuhlamba iinyawo zabangcwele, ukunceda abasembandezelweni, nokukhuthalela yonke imisebenzi elungileyo.
11  Kodwa, bamangale abahlolokazi abancinane, kuba xa iintshukumisa zabo zesini zingene phakathi kwabo noKRISTU, bafuna ukutshata,
12  baze bafumane umgwebo ngenxa yokulugatya kwabo ukholo lwabo lokuqala.
13  Kwangaxeshanye bafunda nokungenzi nto, behamba bebutha emizini; ewe, bengapheleli nje ekungenzini nto, kodwa bahamba behleba, begxuphuleka kwimicimbi yabanye abantu, bethetha izinto abangafanele bazithethe.
14  Ngoko ke ndinqwenela ukuba abahlolokazi abancinane batshate, bazale abantwana, banyamekele imizi yabo, ukuze abachasi bangabi nasizathu sakutshabhisa.
15  Enyanisweni, abanye sele bephambukisiwe balandela uSathana.
16  Ukuba kukho umfazi okholwayo onabahlolokazi, makabancede, ukuze bangabi luxanduva kulo ibandla. Ngoko lona linokunceda abo bangabahlolokazi ngokwenene.
17  Amadoda amakhulu awongamela ngendlela entle makabalelwe ekuthini afanelwe yimbeko ephindiweyo, ngokukodwa lawo asebenza nzima ekuthetheni nasekufundiseni.
18  Kuba isibhalo sithi: “Ungayifaki isicheme inkunzi yenkomo xa ibhula ukutya okuziinkozo”; kanjalo: “Umsebénzi ufanelwe ngumvuzo wakhe.”
19  Musa ukusivuma isimangalo esinxamnye nendoda enkulu, kuphela ngaphandle kwangobungqina bamangqina amabini okanye amathathu.
20  Bohlwaye ekuhleni abantu abaqhelisela isono, khon’ ukuze nabanye boyike ukona.
21  Ndiyakuyala ngokunzulu phambi koThixo noKristu Yesu neengelosi ezinyuliweyo ukuba uzigcine ezi zinto, ungaqali ugwebe, ungabi namkhethe.
22  Uze ungabeki nawuphi na umntu izandla ngokungxama; kanjalo ungabi nesabelo kwizono zabanye; zigcine unyulu.
23  Musa ukuba sasela manzi, kodwa sebenzisa iwayini encinane ngenxa yesisu sakho nokukhathazwa kwakho yimpilo.
24  Izono zabanye abantu zibonakala ekuhleni, zikhokelela ngqo ekugwetyweni, kodwa ezabanye zibonakala kamva.
25  Ngokufanayo, nemisebenzi emihle ibonakala ekuhleni, kanti naleyo ingenjalo ayinakuhlala ifihlakele.
1  UPawulos, umpostile kaKristu Yesu phantsi komyalelo kaThixo uMsindisi wethu nokaKristu Yesu, ithemba lethu,
2  ubhalela uTimoti, umntwana wokwenene elukholweni: Ngamana kungakho ububele obungasifanelanga, nenceba, noxolo oluvela kuThixo uBawo noKristu Yesu iNkosi yethu.
3  Njengoko ndakukhuthazayo ekumkeni kwam ndisiya eMakedoni ukuba uhlale e-Efese, ndisakukhuthaza nangoku, ukuze uyalele abathile abalapho ukuba bayeke ukufundisa imfundiso eyahlukileyo,
4  nokunikela ingqalelo kumabali obuxoki nakwimilibo yokuzalwa, engaphele ndawo, zinto ezo ezivelisa imibuzo efuna uphando kunokwabiwa kwayo nantoni na nguThixo ngokunxibelelene nokholo.
5  Ngokwenene injongo yalo myalelo luthando oluphuma kwintliziyo ehlambulukileyo noluphuma kwisazela esilungileyo noluphuma kukholo olungenaluhanahaniso.
6  Ngokuphambuka kwezi zinto abathile baye baphambukiselwa kwintetho engento,
7  befuna ukuba ngabafundisi bomthetho, kodwa bengaziqondi izinto abazitshoyo nabazimela ngokuqinileyo.
8  Ke kaloku siyazi ukuba uMthetho usulungekile ukuba nje ubani uwuphatha ngokomthetho
9  esazi nje esi sibakala, sokuba umthetho uwiselwa, kungekhona umntu olilungisa, kodwa abantu abachas’ umthetho nabangalawulekiyo, abangenabuthixo naboni, abaswele ububele bothando, abahlambelayo, abo babulala ooyise noonina, izibulala-mntu,
10  abahenyuzi, amadoda alalanayo, abaqweqwedisi, amaxoki, abafungi bobuxoki, nayo nayiphi na enye into echasene nemfundiso ephilileyo
11  ngokweendaba ezilungileyo ezizukileyo zoThixo onoyolo, endaphathiswa zona.
12  Ndinombulelo kuKristu Yesu iNkosi yethu, owandinika amandla, ngenxa yokuba wandigqala ndithembekile ngokundabela ubulungiseleli,
13  nangona ngaphambili ndandingumnyelisi nomtshutshisi nomntu osileyo. Noko ke, ndenzelwa inceba, ngenxa yokuba ndandisenza ngokungazi, ndiswele ukholo.
14  Kodwa iNkosi yethu yandenzela ububele obungasifanelanga obugqithiseleyo, yandinika ukholo nothando olukuKristu Yesu.
15  Lithembekile yaye lifanelwe kukwamkelwa ngokupheleleyo ilizwi elithi uKristu Yesu weza ehlabathini ukuze asindise aboni. Ndingobalaseleyo kubo.
16  Noko ke, isizathu sokuba ndenzelwe inceba sasikukuba njengoko imeko yam yayibalasele uKristu Yesu abonakalise ngam konke ukuzeka kade umsindo kwakhe, ndibe ngumzekelo kwabo baza kukholwa kuye ukuze bazuze ubomi obungunaphakade.
17  Ke kaloku kuye uKumkani kanaphakade, ongenakonakala, nongabonakaliyo, uThixo okuphela kwakhe, makubekho imbeko nozuko ngonaphakade kanaphakade. Amen.
18  Lo myalelo ndiwunikela kuwe, mntwana wam, Timoti, ngokuvumelana noko kwakuxelwe kwangaphambili ngawe, ukuze ngako uqhubeke usilwa umlo omhle;
19  unokholo nesazela esilungileyo, abaye basityeshela baza baphukelwa yinqanawa mayelana nokholo.
20  UHimenayo noAleksandire ngabanye babo, yaye ndibanikele kuSathana ukuze baqeqeshwe ukuba banganyelisi.
2  Ngoko ke ndiyanibongoza, okokuqala kuko konke, ukuba kwenziwe izikhungo, imithandazo, izibongozelo, imibulelo, ngokuphathelele zonke iintlobo zabantu,
2  ngokuphathelele ookumkani nabo bonke abo bakwizikhundla eziphakamileyo; ukuze siqhubeke siphila ubomi bokuzola noboxolo ngozinikelo lobuthixo nokundileka okupheleleyo.
3  Oku kuhle yaye kwamkelekile emehlweni oMsindisi wethu, uThixo,
4  othanda ukuba zonke iintlobo zabantu zisindiswe zize zifikelele elwazini oluchanileyo lwenyaniso.
5  Kuba mnye uThixo, mnye nomlamli phakathi koThixo nabantu, uKristu Yesu,
6  lowo wazinikela waba yintlawulelo yabo bonke—nto leyo ekuza kunikelwa ubungqina ngayo ngexesha elifanelekileyo.
7  Kwakungenjongo yokuba ndinikele obo bungqina, le nto ndamiselwa njengomshumayeli nompostile ofundisa iintlanga ngokholo nenyaniso—ndinyanisile xa nditshoyo, andixoki.
8  Ngoko ke ndinqwenela ukuba kuyo yonke indawo amadoda aqhubeke ethandaza, ephakamisa izandla ezinyanisekileyo, ngaphandle kwengqumbo nokuxambulisana.
9  Ngokunjalo ndinqwenela ukuba abafazi bazihombise ngesinxibo esilungiswe kakuhle, ngokuthozama nangengqondo ephilileyo, kungekhona ngezimbo zokulukwa kweenwele nokunxitywa kwegolide neeperile nezambatho zeendleko ezinkulu,
10  kodwa ngendlela efanele abafazi abazibanga behlonela uThixo, oko kukuthi, ngemisebenzi elungileyo.
11  Umfazi makafunde ethe cwaka ngokululama okupheleleyo.
12  Andimvumeli umfazi ukuba afundise, okanye asebenzise igunya endodeni, kodwa makathi cwaka.
13  Kuba kwayilwa uAdam kuqala, kwaza kwalandela uEva.
14  Kanjalo, akukhohliswanga Adam, kodwa ngumfazi owakhohliswa ngokupheleleyo waza wanxaxha.
15  Noko ke, uya kugcinwa ekhuselekile ngokuzala abantwana, ukuba nje baqhubeka elukholweni naseluthandweni benobungcwalisa nengqondo ephilileyo.
3  Loo ngxelo ithembekile. Ukuba ubani uzabalazela isigxina sobuveleli, unqwenela umsebenzi omhle.
2  Umveleli ke ngoko ufanele abe ngongenakukhalazeleka, indoda yamfazi mnye, abe ngcathu ngemikhwa, aphile engqondweni, alungelelane, abuk’ iindwendwe, afanelekele ukufundisa,
3  angaxokozeliswa butywala, angabi ngumbethi, kodwa abe nengqiqo, angabi ngothanda ukulwa, angabi ngumthandi wemali,
4  abe ngumntu oyongamela kakuhle indlu yakhe, enabantwana abathobelayo ngako konke ukundileka;
5  (ukuba eneneni umntu woyiswa kukongamela indlu yakhe, angalinyamekela njani ibandla likaThixo?)
6  angabi ngumntu osandul’ ukuguquka, ngokoyikela ukuba angakhukhumala likratshi aze awele kumgwebo owadluliselwa kuMtyholi.
7  Ngaphezu koko, ufanele abe nobungqina obuhle obuvela kubantu bangaphandle, ukuze angaweli kungcikivo nakumgibe kaMtyholi.
8  Izicaka zolungiselelo zifanele ngokunjalo zindileke, zingabi nolwimi olumbaxa, zingazinikeli kwiwayini eninzi, zingabaweli inzuzo yokunganyaniseki,
9  ziyiphathe imfihlelo engcwele yokholo ngesazela esihlambulukileyo.
10  Kanjalo, mazivavanywe ukuba ziyafaneleka na kuqala, zandule ke ukukhonza njengabalungiseleli, njengoko zingenakumangaleleka.
11  Abafazi bafanele ngokunjalo bandileke, banganyelisi, babe ngcathu ngokwemikhwa, bathembeke kwizinto zonke.
12  Izicaka zolungiselelo mazibe ngamadoda anomfazi omnye, zibongamela kakuhle abantwana nezindlu zazo.
13  Kuba abo balungiselela kakuhle bazizuzela isimo esihle nenkululeko enkulu yokuthetha elukholweni ngokunxibelelene noKristu Yesu.
14  Ndithe mandikubhalele ezi zinto, nangona ndithemba ukuza kuwe kamsinya,
15  ukuze ukuba kwenzekile ndalibaziseka, wazi ukuba ufanele ukuziphatha njani na endlwini kaThixo, elibandla loThixo ophilayo, intsika nesixhaso senyaniso.
16  Eneneni, inkulu ngokuqinisekileyo yona imfihlelo engcwele yozinikelo lwethu lobuthixo, eyile: ‘Wabonakaliswa esenyameni, wavakaliswa elilungisa esemoyeni, wabonakala kwiingelosi, kwashunyayelwa ngaye phakathi kweentlanga, lakholwa kuye ihlabathi, wanyuswa waba sebuqaqawulini.’
