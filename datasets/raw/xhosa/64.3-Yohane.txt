1  Indoda enkulu, kuGayo, intanda, endimthanda ngokwenene.
2  Ntanda, ndithandazela ukuba kuzo zonke izinto uphumelele yaye ube sempilweni entle, kanye njengoko umphefumlo wakho uphumelela.
3  Kuba ndaba nemihlali kakhulu xa abazalwana bafikayo baza banikela ubungqina ngenyaniso onayo, kanye njengoko uqhubeka uhamba enyanisweni.
4  Andinaluvuyo lungaphezu kolu lokuba ndive ukuba abantwana bam bahamba enyanisweni.
5  Ntanda, mhle umsebenzi wokholo owenzela abazalwana, abasemzini nokwenza,
6  yaye baye banikela ubungqina phambi kwebandla ngalo uthando lwakho. Wenza okukholekileyo ngokubandulula abanjalo ngohlobo olufanele uThixo.
7  Kuba kwakungenxa yegama lakhe abathi baphuma, bengathabathanga nantoni na kubantu beentlanga.
8  Thina, ke ngoko, simele sibamkele abantu abanjalo ngomoya wokubuk’ iindwendwe, ukuze sibe ngabasebenzi abangamadlelane kuyo inyaniso.
9  Ndalibhalela ibandla, kodwa uDiyotrefe, othanda ukuba kwindawo yokuqala phakathi kwabo, akayamkeli ngembeko nantoni na evela kuthi.
10  Ngoko ke, ukuba ndithe ndafika, ndiya kuyikhumbula imisebenzi yakhe aqhubeka eyenza, ephololoza ngathi ngamazwi angendawo. Kanti ke, nangaphezu koko, akabamkeli ngembeko abazalwana, yaye nabo bafuna ukubamkela uzama ukubathintela efuna nokubaphosela ngaphandle kwebandla.
11  Ntanda, yiba ngoxelisa, kungekhona okubi, kodwa okulungileyo. Lowo wenza okulungileyo uphuma kuThixo. Lowo wenza okubi akambonanga uThixo.
12  UDemetriyo yena ungqinelwa ngabo bonke nayinyaniso ngokwayo. Nathi ke siyangqina ngaye, yaye uyazi ukuba ubungqina esibunikelayo buyinyaniso.
13  Bendinezinto ezininzi zokukubhalela, kodwa andinqweneli kuqhubeka ndikubhalela ngeinki nosiba.
14  Kodwa ndithemba ukukubona kungekudala, yaye siya kuthetha ubuso ngobuso. Ngamana ungaba noxolo. Bayakubulisa abahlobo bakho. Nawe ndibulisele kubahlobo bam ngamagama.
