10  “Isirayeli ameze nk’umuzabibu wononekaye; akomeza kwera imbuto ze. Uko imbuto ze ari nyinshi, ni ko na we yagwije ibicaniro bye. Uko igihugu cye kirushaho kuba cyiza, ni ko barushaho gushinga inkingi nziza.
2  Umutima wabo wuzuye uburyarya; bazahamwa n’icyaha. “Hari uzasenya ibicaniro byabo, agasahura inkingi zabo.
3  Ariko noneho bazavuga bati ‘nta mwami dufite kuko tutatinye Yehova. Ariko se niyo twamugira, yatumarira iki?’
4  “Basukiranya amagambo, barahira ibinyoma bakagirana amasezerano, kandi imanza zigoretse zakwiriye hose nk’ibiti by’uburozi bimera hagati y’amayogi.
5  Abatuye i Samariya bazashya ubwoba bitewe n’ikigirwamana cy’ikimasa cy’i Beti-Aveni. Abayoboke bacyo bazakiborogera kimwe n’abatambyi b’imana z’amahanga bacyishimiraga, bitewe n’uko kizasiga icyubahiro cyacyo kikajyanwa mu bunyage.
6  Hari uzakijyana muri Ashuri akagiha umwami ukomeye ho impano. Efurayimu azakorwa n’isoni, Isirayeli na we akorwe n’isoni bitewe n’imigambi ye.
7  Samariya izacecekeshwa hamwe n’umwami wayo, imere nk’ishami ryahwanyuwe rikajugunywa hejuru y’amazi.
8  Utununga tw’i Beti-Aveni, ari two twabereye Isirayeli icyaha, tuzarimburwa. Amahwa n’ibitovu bizamera ku bicaniro byaho. Abantu bazabwira imisozi bati ‘nimuduhishe,’ babwire n’udusozi bati ‘nimutugwire!’
9  “Isirayeli we, wakoze ibyaha uhereye mu gihe cy’i Gibeya. Aho ni ho bahagaze. Intambara y’i Gibeya yo kurwanya abakiranirwa ntiyabagezeho.
10  Igihe nzabishaka nzabahana. Abantu bo mu mahanga bazakoranira kubarwanya igihe bazaba bahambiriwe ku byaha byabo bibiri.
11  “Efurayimu yari ameze nk’ikimasa cyatojwe gikunda guhura imyaka; nanjye nanyuze ku ijosi rye ryiza. Nzazana umuntu agende yicaye kuri Efurayimu. Yuda azarima, Yakobo amutabirire.
12  Mwibibire imbuto zo gukiranuka, musarure ineza yuje urukundo. Muhinge ubutaka bukwiriye guhingwa mu gihe hakiri igihe cyo gushaka Yehova, kugeza aho azazira akabigisha gukiranuka.
13  “Mwahinze ubugome musarura gukiranirwa. Mwariye imbuto z’uburiganya kuko mwiringiye inzira zanyu, mukiringira ko mufite abanyambaraga benshi.
14  Abantu bawe baravurunganye, kandi imigi yawe yose igoswe n’inkuta izasahurwa, nk’uko Shalumani yasahuye inzu ya Arubeli ku munsi w’intambara, igihe abana bajanjaguranwaga na nyina.
15  Beteli we, uko ni ko bazakugenza, kuko ibibi byawe bikabije. Umwami wa Isirayeli azacecekeshwa mu museso.”
4  Nimwumve ijambo rya Yehova mwa Bisirayeli mwe! Yehova afitanye urubanza n’abatuye mu gihugu, kuko mu gihugu hatakirangwa ukuri n’ineza yuje urukundo no kumenya Imana.
2  Kuvumana no kuriganya no kwica no kwiba no gusambana byogeye hose, kandi ibikorwa byo kuvusha amaraso bigenda byikurikiranya.
3  Ni yo mpamvu igihugu kizacura umuborogo n’abagituye bose bakaraba, hamwe n’inyamaswa zo mu gasozi n’ibiguruka mu kirere, kandi amafi yo mu nyanja azapfa.
4  “Icyakora ntihakagire umuntu urwanya mugenzi we cyangwa ngo amucyahe, kuko abagize ubwoko bwawe bameze nk’abarwanya umutambyi.
5  Uzasitara ku manywa y’ihangu, ndetse uzasitarana n’umuhanuzi nk’uko umuntu asitara nijoro, kandi nzacecekesha nyoko.
6  Abagize ubwoko bwanjye bazacecekeshwa kuko banze kumenya. Kubera ko wanze kumenya, nanjye nzanga ko ukomeza kumbera umutambyi; kandi kubera ko ukomeza kwibagirwa amategeko y’Imana yawe, nanjye nzibagirwa abana bawe.
7  Ibyaha bankoreye bingana n’ubwinshi bwabo. Aho kunyubaha baransuzugura.
8  Batungwa n’icyaha cy’ubwoko bwanjye, ubugingo bwabo bugakomeza kwifuza ibicumuro byabo.
9  “Ibizaba kuri rubanda ni na byo bizaba ku mutambyi; nzabaryoza inzira zabo, kandi nzatuma ibyo bakora bibagaruka.
10  Bazarya ariko ntibazahaga. Bazakorera abagore ibikorerwa indaya; ariko ntibazagwira kuko baretse kumvira Yehova.
11  Ubusambanyi na divayi ikuze ndetse na divayi nshya, byica umutima.
12  Abagize ubwoko bwanjye bakomeza kugisha inama ibigirwamana byabo by’ibiti, kandi inkoni bitwaza mu ntoki ni yo ibayobora; ingeso y’ubusambanyi ni yo yatumye bayoba, bareka kugandukira Imana yabo.
13  Batambira ibitambo mu mpinga z’imisozi, bakosereza ibitambo ku dusozi, no munsi y’ibiti by’inganzamarumbo n’ibiti by’umulebeni no munsi y’igiti kinini cyose, kuko bifite igicucu cyiza. Ni yo mpamvu abakobwa banyu basambana, n’abakazana banyu bakiyandarika.
14  “Sinzahana abakobwa banyu mbahora ko basambanye, n’abakazana banyu sinzabahana mbahora ko biyandaritse, kuko abagabo bihererana indaya kandi bagatamba ibitambo bari kumwe n’abagore b’indaya bo mu rusengero. Abantu batagira ubwenge bazaribatirwa hasi.
15  Isirayeli we, nubwo wishora mu busambanyi, Yuda we ntagakore icyo cyaha kandi ntimukaze i Gilugali cyangwa ngo mujye i Beti-Aveni, cyangwa ngo murahire muti ‘ndahiye Yehova Imana nzima!’
16  Isirayeli yigometse nk’inka itumvira. Ubu se noneho, Yehova azabaragira nk’uragira isekurume y’intama ahantu hagari?
17  Efurayimu yiziritse ku bigirwamana; nimumwihorere!
18  Iyo barangije kunywa inzoga zabo, bakorera abagore ibikorerwa indaya. Ababarinda bakunda ibiteye isoni.
19  Umuyaga wamutwaye ku mababa yawo, kandi ibitambo byabo bizabakoza isoni.”
11  “Isirayeli akiri umwana naramukunze, nuko mpamagara umwana wanjye ngo ave muri Egiputa.
2  “Barabahamagaye, kandi uko babahamagaraga ni ko barushagaho kubitarura. Batambiye ibishushanyo bya Bayali ibitambo, bosereza ibitambo ibishushanyo bibajwe.
3  Ni jye wigishije Efurayimu kugenda, mufata mu maboko yanjye; nyamara ntibamenye ko ari jye wabakijije.
4  Nakomeje kubiyegereza nkoresheje imigozi y’umuntu wakuwe mu mukungugu, mbakuruza imirunga y’urukundo, maze mera nk’ubakuye umugogo ku ijosi, nzanira buri wese ibyokurya mu bugwaneza.
5  Ntazasubira mu gihugu cya Egiputa, ahubwo Ashuri ni yo izamubera umwami kuko banze kungarukira.
6  Inkota izikaragira mu migi ye imareho ibihindizo bye kandi ibarimbure bitewe n’imigambi yabo.
7  Abagize ubwoko bwanjye biyemeje kumpemukira. Barabahamagara ngo bagarukire Isumbabyose, ariko nta n’umwe uhaguruka.
8  “Efurayimu we, nagutererana nte? Isirayeli we, naguhana nte? Nahera he nguhindura nka Adima? Nahera he nkugenza nk’uko nagenje Zeboyimu? Umutima wanjye warahindutse n’impuhwe zanjye ziragurumana.
9  Sinzagaragaza uburakari bwanjye bugurumana. Sinzongera kurimbura Efurayimu kuko ndi Imana, ntari umuntu; ndi Uwera hagati yanyu, kandi sinzaza narakaye.
10  Bazakurikira Yehova. Azatontoma nk’intare; ni koko azatontoma, kandi abana be bazaza bahinda umushyitsi baturutse mu burengerazuba.
11  Bazava muri Egiputa bahinda umushyitsi nk’inyoni, bave mu gihugu cya Ashuri bameze nk’inuma, kandi nzabatuza mu mazu yabo,” ni ko Yehova avuga.
12  “Efurayimu yangotesheje ibinyoma, inzu ya Isirayeli ingotesha uburiganya; ariko Yuda we aracyagendana n’Imana, kandi ni uwizerwa imbere y’Uwera cyane.”
8  “Vuza ihembe! Dore umwanzi ateye inzu ya Yehova ameze nka kagoma, kuko barenze ku isezerano ryanjye bakica n’amategeko yanjye.
2  Ntibahwema kuntakira bambwira bati ‘Mana yacu, twebwe Abisirayeli turakuzi.’
3  “Abisirayeli banze ibyiza, none umwanzi nabakurikirane!
4  Biyimikiye abami atari jye ubibategetse, bishyiriraho abatware ntabizi. Biremeye ibigirwamana mu ifeza no muri zahabu maze bikururira kurimbuka.
5  Samariya we, nanze ikigirwamana cyawe cy’ikimasa. Uburakari bwanjye bwarabagurumaniye. Bazageza ryari badashobora kwikuraho urubanza rw’icyaha?
6  Cyaturutse muri Isirayeli gicuzwe n’umunyabukorikori uyu usanzwe. Ni yo mpamvu kidashobora kuba Imana nyamana; igishushanyo cy’ikimasa cy’i Samariya kizahinduka ubushingwe.
7  “Kubera ko babiba umuyaga, bazasarura serwakira. Nta kinyampeke gihagaze gifite impeke. Niyo cyakura kikagira amahundo, ntiyavamo impeke zitanga ifu. Kandi niyo hagira ikizana amahundo yavamo ifu, abanyamahanga bayamira bunguri.
8  “Abisirayeli bazamirwa bunguri, kandi bazaba mu mahanga bameze nk’igikoresho kitishimiwe.
9  Bagiye muri Ashuri bameze nk’imparage yigize ingunge. Efurayimu na we yahonze abakunzi be.
10  Nubwo bakomeza kubahongera mu mahanga, ngiye kubakoranyiriza hamwe; kandi bazamara igihe gito bababara cyane bitewe n’umutwaro w’umwami n’abatware.
11  “Efurayimu yagwije ibicaniro bituma akora icyaha. Yiyubakiye ibicaniro bituma akora icyaha.
12  Namwandikiye ibintu byinshi byo mu mategeko yanjye, ariko byafashwe nk’ibintu by’inzaduka.
13  Bakomeje kuntambira ibitambo by’amatungo, kandi bakomeje kurya kuri ibyo bitambo Yehova atishimira. Azibuka ibicumuro byabo, abaryoze ibyaha byabo. Basubiye muri Egiputa.
14  Isirayeli yibagiwe Uwayihanze maze yiyubakira insengero, Yuda na we yiyubakira imigi myinshi igoswe n’inkuta. Nanjye nzohereza umuriro muri iyo migi ye, ukongore iminara ya buri mugi.”
9  “Isirayeli we, ntiwishime kandi ntugaragaze ibyishimo nk’abantu bo mu mahanga. Ubusambanyi bwawe ni bwo bwatumye ureka Imana yawe. Wakunze ibyo baguhaga baguhongera ku mbuga zose bahuriraho ibinyampeke.
2  Imbuga bahuriraho n’urwengero ntibizabatunga, kandi divayi nshya izabatenguha.
3  Ntibazakomeza gutura mu gihugu cya Yehova. Efurayimu azasubira muri Egiputa, kandi muri Ashuri ni ho bazarira ibihumanye.
4  Ntibazakomeza gusukira Yehova divayi, kandi ibitambo byabo ntibizamushimisha. Bizababera nk’ibyokurya byo mu cyunamo; abazabiryaho bose bazaba bihumanyije. Ibyokurya byabo bizaba ibyabo, ntibizagera mu nzu ya Yehova.
5  Muzakora iki ku munsi w’iteraniro no ku munsi mukuru wa Yehova?
6  Dore bazava mu gihugu kuko kizaba cyasahuwe. Egiputa izabakoranyiriza hamwe, naho Memfisi ibahambe. Ibisura bizigarurira ibintu byabo byiza by’ifeza, kandi amahema yabo azameramo ibihuru by’amahwa.
7  “Iminsi yo kubahagurukira izaza; iminsi yo kubakanira urubakwiriye izagera. Abisirayeli bazabimenya. Umuhanuzi azaba umupfapfa n’uvuga amagambo yahumetswe amere nk’umusazi bitewe n’uko ibyaha byanyu ari byinshi, n’urwango rukaba ari rwinshi cyane.”
8  Umurinzi wa Efurayimu yari kumwe n’Imana yanjye; naho ku birebana n’umuhanuzi, mu nzira ze zose hari umutego w’umutezi w’inyoni, kandi mu nzu y’Imana ye harimo urwango rwinshi.
9  Bakabije kwishora mu bibarimbuza nko mu gihe cy’i Gibeya. Azibuka ibicumuro byabo, ahagurukire ibyaha byabo.
10  “Nasanze Isirayeli ameze nk’inzabibu mu butayu. Nabonye ba sokuruza bameze nk’imbuto za mbere ku giti cy’umutini kigitangira kwera. Basanze Bayali y’i Pewori maze biyegurira igiteye isoni, nuko bahinduka igiteye ishozi nk’icyo bakunze.
11  Icyubahiro cya Efurayimu cyagurutse nk’inyoni. Nta wukibyara, nta n’ugitwita cyangwa ngo asame.
12  Nubwo barera abana babo, nzabahekura ku buryo nta muntu uzasigara. Ni koko, bazabona ishyano umunsi nabataye!
13  Efurayimu yatewe mu rwuri rwiza mbona ameze nka Tiro; ni koko, Efurayimu azasohora abana be abashyire umwicanyi.”
14  Yehova, bahe ibyo ugomba kubaha. Bahe gukuramo inda n’amabere yabo yume.
15  “Ibibi byabo byose byabereye i Gilugali; ni ho nabangiye. Nzabirukana bave mu nzu yanjye bitewe n’imigenzereze yabo mibi. Sinzakomeza kubakunda. Abatware babo bose barinangiye.
16  Efurayimu azatemwa; imizi yabo izuma kandi ntibazera imbuto. Ndetse nibanabyara, nzica izo mbuto nziza zituruka mu nda yabo.”
17  Imana yanjye izabata kuko batayumviye, kandi bazaba impunzi mu mahanga.
7  “Buri gihe iyo nshatse gukiza Isirayeli, ibyaha bya Efurayimu n’ibibi bya Samariya birigaragaza, kuko bakora iby’uburiganya, umujura akinjira mu nzu n’agatsiko k’abanyazi kakagaba igitero hanze.
2  Ariko ntibatekereza mu mitima yabo ko nzibuka ibibi byose bakora. Imigenzereze yabo irabagose kandi iri imbere yanjye.
3  Banezeresha umwami ibibi bakora, bakanezeresha abatware uburiganya bwabo.
4  Bose ni abasambanyi, bameze nk’ifuru yacanywe n’umutetsi w’imigati, udakenera kongeramo inkwi mu gihe cyose aba agitegereje ko irobe yaponze ritubuka.
5  Ku munsi w’ibirori by’umwami wacu, abatware bacu bararwaye, bazabiranywa n’uburakari bitewe na divayi. Yabanguye ukuboko hamwe n’abakobanyi.
6  Bigije imitima yabo hafi nk’abayegereza ifuru, ibagurumaniramo. Abatetsi b’imigati babo basinzira ijoro ryose, mu gitondo umuriro ukagurumana mu ifuru.
7  Bose barashyuha bakamera nk’ifuru, kandi baconshomera abacamanza babo. Abami babo bose baraguye; nta n’umwe muri bo untabaza.
8  “Efurayimu yivanze n’abantu bo mu mahanga. Efurayimu yabaye nk’umugati wiburungushuye utarahinduwe maze ugashya uruhande rumwe.
9  Abanyamahanga bamumazemo imbaraga ariko ntiyabimenya. Imisatsi ye yahindutse imvi zererana ku mutwe we, ariko ntiyabimenya.
10  Ubwibone bw’Abisirayeli ni bwo bubashinja, kandi ntibagarukiye Yehova Imana yabo; ibyo byose ntibyatumye bamushaka.
11  Efurayimu yabaye nk’inuma y’injiji itagira umutima. Yitabaje Egiputa, ajya no muri Ashuri.
12  “Aho bazanyura hose nzabatega urushundura rwanjye, mbahanure nk’uhanura ibiguruka byo mu kirere. Nzabahana nkurikije umuburo wahawe iteraniro ryabo.
13  Bazabona ishyano kuko bantaye. Bazasahurwa kuko bancumuyeho. Barambeshyeye nubwo nabacunguye.
14  Ntibantabaje babikuye ku mutima, nubwo bakomezaga kuborogera ku mariri yabo. Ibinyampeke byabo na divayi yabo nshya byatumye baba imburamukoro; bakomeje kunyigomekaho.
15  Narabahanaga ngakomeza amaboko yabo, ariko bo bakomeje gucura imigambi mibi, barangomera.
16  Nubwo bahindukiye, ntibahindukiriye Isumbabyose; bari barabaye nk’umuheto utareze. Abatware babo bazicwa n’inkota bitewe n’amagambo y’agasuzuguro ava mu kanwa kabo. Ni cyo gituma bazakorwa n’isoni mu gihugu cya Egiputa.”
6  “Nimuze tugarukire Yehova! Yaradutanyaguje ariko azadukiza. Yaradukubise ariko azadupfuka.
2  Azaduhembura nyuma y’iminsi ibiri, ku munsi wa gatatu aduhagurutse maze tube bazima imbere ye.
3  Tuzamenya Yehova kandi tuzakomeza kugira umwete wo kumumenya. Nta kabuza, azatunguka nk’umuseke utambitse. Azatugeraho ameze nk’imvura nyinshi, ameze nk’imvura y’itumba inetesha ubutaka.”
4  “Efurayimu we, nzakugira nte? Nawe Yuda nzakugira nte, ko ineza yanyu yuje urukundo imeze nk’ibicu bya mu gitondo, ikaba imeze nk’ikime kiyoyoka hakiri kare?
5  Ni yo mpamvu nzabakubita nkoresheje abahanuzi, nkabicisha amagambo ava mu kanwa kanjye. Urubanza muzacirwa ruzagaragara nk’uko umucyo umurika.
6  Kuko icyo nishimira ari ineza yuje urukundo atari ibitambo, kandi kumenya Imana ni byo nishimira kuruta ibitambo bikongorwa n’umuriro.
7  Ariko bishe isezerano nk’abantu buntu. Aho ni ho bandiganyirije.
8  Gileyadi ni umugi w’inkozi z’ibibi kandi wuzuyemo ibikorwa byo kumena amaraso.
9  Abatambyi bishyize hamwe biremamo udutsiko tw’abanyazi; bameze nk’abacira abantu igico. Bicira abantu ku nzira hafi y’i Shekemu, kuko nta kindi bakora uretse ibikorwa by’ubugome.
10  Nabonye ibintu by’agahomamunwa mu nzu ya Isirayeli. Aho ni ho Efurayimu asambanira. Isirayeli yarihumanyije.
11  Icyakora wowe Yuda, ubikiwe ibihe by’isarura, igihe nzakoranya abo mu bwoko bwanjye bajyanywe ari imbohe, nkabagarura.”
13  “Iyo Efurayimu yavugaga, abantu bahindaga umushyitsi; yari akomeye muri Isirayeli. Ariko yaje kubarwaho icyaha cyo gusenga Bayali maze arapfa.
2  None basigaye bakora n’ibindi byaha, bakiremera ibishushanyo biyagijwe mu ifeza yabo bahuje n’ubwenge bwabo, byose bikaba byarakozwe n’umunyabukorikori. Baravuga bati ‘abatamba ibitambo nibasome ibishushanyo by’ibimasa.’
3  Ni yo mpamvu bazamera nk’ibicu bya mu gitondo, bakamera nk’ikime kiyoyoka hakiri kare; bazamera nk’umurama wo ku mbuga bahuriraho utumurwa n’inkubi y’umuyaga, bamere nk’umwotsi usohokera mu mwenge wo mu gisenge.
4  “Ariko ni jye Yehova Imana yawe yakuvanye mu gihugu cya Egiputa, kandi nta yindi Mana wamenye uretse jye, nta n’undi wagukijije atari jye.
5  Jye ubwanjye nakumenye uri mu butayu, mu gihugu kibamo indwara y’ubuganga.
6  Bariye ibyo mu nzuri zabo barahaga, bamaze guhaga imitima yabo itangira kwishyira hejuru. Ni yo mpamvu banyibagiwe.
7  Nanjye nzababera nk’umugunzu w’intare. Nzabahozaho ijisho nk’uko ingwe yubikirira ku nzira.
8  Nzabatera meze nk’idubu yabuze ibyana byayo, mbasature agatuza. Nzabaconshomera nk’intare; inyamaswa y’inkazi izabatanyaguza.
9  Isirayeli we, izakurimbura kuko wanyigometseho, ukigomeka ku mutabazi wawe.
10  “Umwami wawe ari he ngo agukirize mu migi yawe yose? Abacamanza bawe se bo bari he, abo wambwiraga uti ‘duhe umwami n’abatware’?
11  Naguhaye umwami mfite uburakari, kandi nzamukuraho mfite umujinya.
12  “Ibicumuro bya Efurayimu byakubiwe hamwe; icyaha cye kirabitswe.
13  Azagira ububabare nk’ubw’umugore urimo abyara. Ni umwana utagira ubwenge kuko mu gihe cyo kuvuka atazajya aho abandi bana banyura bavuka.
14  “Nzabacungura mbavane mu mva; nzabakiza urupfu. Wa rupfu we, urubori rwawe ruri he? Wa mva we, kurimbura kwawe kuri he? Ariko sinzabagirira impuhwe.
15  “Niyo yakororoka nk’urubingo, umuyaga w’iburasirazuba, ari wo muyaga wa Yehova, uzaza. Uzaza uturutse mu butayu ukamye iriba rye n’isoko ye. Uwo ni wo uzasahura ubutunzi bw’ibintu byose by’agaciro.
16  “Ab’i Samariya bazabarwaho icyaha kuko bigometse ku Mana yabo. Bazicishwa inkota, abana babo bajanjagurwe, kandi abagore babo batwite bazafomozwa.”
14  “Isirayeli we, garukira Yehova Imana yawe, kuko icyaha cyawe ari cyo cyakugushije.
2  Nimugarukire Yehova, kandi muze mwitwaje amagambo y’ishimwe, maze mwese mumubwire muti ‘tubabarire icyaha cyacu. Wemere ibyiza, natwe tuzagutambira ibimasa by’imishishe by’iminwa yacu.
3  Ashuri ntizadukiza. Ntituzagendera ku mafarashi, kandi ntituzongera kubwira imirimo y’intoki zacu tuti “uri Imana yacu,” kuko ari wowe utuma imfubyi igirirwa impuhwe.’
4  “Nzabakiza ubuhemu bwabo. Nzabakunda ku bushake bwanjye kuko ntakimufitiye uburakari.
5  Nzabera Isirayeli nk’ikime. Azarabya nk’indabyo z’amarebe, ashore imizi nk’igiti cyo muri Libani.
6  Azagaba amashami, agire icyubahiro nk’icy’umwelayo, kandi impumuro ye izaba nk’iyo muri Libani.
7  Bazongera kuba mu gicucu cye. Bazera imbuto kandi bazarabya nk’umuzabibu. Bazajya bamwibuka nk’uko bibuka divayi yo muri Libani.
8  “Efurayimu azavuga ati ‘ndacyahuriye he n’ibigirwamana?’ “Jye ubwanjye nzasubiza, kandi nzakomeza kumureba. Meze nk’igiti cy’umuberoshi gitoshye. Ni jye uzasoromaho imbuto.”
9  Ni nde munyabwenge ngo asobanukirwe ibyo bintu? Ni nde ujijutse ngo abimenye? Inzira za Yehova ziratunganye, kandi abakiranutsi bazazigenderamo; ariko abanyabyaha bazazisitariramo.
5  “Nimwumve ibi mwa batambyi mwe; nimubyitondere mwa b’inzu ya Isirayeli mwe; namwe ab’inzu y’umwami, nimutege amatwi, kuko mugiye gucirwa urubanza bitewe n’uko mwahindutse umutego i Misipa, mukamera nk’urushundura rutezwe i Tabori.
2  Abateshutse bakabije kwishora mu murimo wo kwica, kandi bose nakomeje kubagira inama.
3  Jye ubwanjye namenye Efurayimu, kandi sinahishwe Isirayeli. Efurayimu we, wakoreye abagore ibikorerwa indaya; Isirayeli yarihumanyije.
4  Imigenzereze yabo ntibemerera kugarukira Imana yabo, kuko bokamwe n’ingeso y’ubusambanyi, kandi ntibamenye Yehova.
5  Ubwibone bwa Isirayeli ni bwo bumushinja. Isirayeli na Efurayimu baguye mu byaha byabo, Yuda na we agwana na bo.
6  Bafashe imikumbi yabo n’amashyo yabo bajya gushaka Yehova, ariko ntibamubona. Yari yaritandukanyije na bo.
7  Bariganyije Yehova kuko babyaye abana b’abanyamahanga. Mu gihe cy’ukwezi kumwe gusa, bazaba bashizeho bo n’umugabane wabo.
8  “Muvugirize ihembe i Gibeya; muvugirize impanda i Rama! Muvugirize urwamo rw’intambara i Beti-Aveni, Benyamini we, bakuri inyuma!
9  Efurayimu we, ku munsi wacyashyweho uzahinduka uwo gutangarirwa. Namenyesheje imiryango ya Isirayeli amagambo yiringirwa.
10  Abatware b’i Buyuda babaye kimwe n’abimura imbibi. Nzabasukaho umujinya wanjye nk’usuka amazi.
11  Efurayimu yarakandamijwe aramenagurwa, kandi byari bikwiriye, kuko yiyemeje gukurikira umwanzi we.
12  Nabereye Efurayimu nk’agakoko, n’inzu ya Yuda nyibera nk’ikimungu.
13  “Efurayimu yabonye uburwayi bwe, Yuda na we abona igisebe cye. Nuko Efurayimu ajya muri Ashuri atuma ku mwami ukomeye. Ariko uwo mwami ntiyabashije kubakiza, kandi ntiyashoboye kubabonera umuti wabakiza icyo gisebe.
14  Nzabera Efurayimu nk’umugunzu w’intare, mbere ab’inzu ya Yuda nk’intare y’umugara ikiri nto. Jye ubwanjye nzabatanyaguza maze mbatware nigendere, kandi nta wuzabasha kubakiza.
15  Nzagenda nisubirire iwanjye kugeza ubwo bazaryozwa ibyaha bakoze, kandi bazanshaka. Nibagera mu makuba bazanshaka.”
1  Ijambo rya Yehova ryaje kuri Hoseya mwene Beri ku ngoma ya Uziya n’iya Yotamu n’iya Ahazi n’iya Hezekiya, abami b’u Buyuda, no ku ngoma ya Yerobowamu mwene Yowashi umwami wa Isirayeli.
2  Yehova yatangiye kuvuga amagambo ye ayanyujije kuri Hoseya, maze Yehova abwira Hoseya ati “genda ushake umugore uzaba umusambanyi akakubyarira abana bo mu busambanyi bwe, kuko ubusambanyi bwatumye igihugu kireka gukurikira Yehova.”
3  Nuko aragenda ashaka Gomeri umukobwa wa Dibulayimu, maze aratwita amubyarira umwana w’umuhungu.
4  Yehova aramubwira ati “umwite Yezereli kuko hasigaye igihe gito nkaryoza ab’inzu ya Yehu amaraso yamenekeye i Yezereli, kandi rwose nzakuraho ubutegetsi bw’abami b’inzu ya Isirayeli.
5  Icyo gihe nzavunira umuheto wa Isirayeli mu kibaya cya Yezereli.”
6  Yongera gutwita maze abyara umukobwa. Imana iramubwira iti “umwite Loruhama kuko ntazongera kugirira imbabazi ab’inzu ya Isirayeli, ahubwo nzabirukana rwose.
7  Ariko ab’inzu ya Yuda bo nzabagirira imbabazi, maze jyewe Yehova Imana yabo mbakize; sinzabakirisha umuheto, cyangwa inkota, cyangwa intambara, cyangwa amafarashi, cyangwa abagendera ku mafarashi.”
8  Hanyuma acutsa Loruhama, maze yongera gutwita abyara umwana w’umuhungu.
9  Nuko Imana iramubwira iti “umwite Lowami, kuko mutari ubwoko bwanjye kandi nanjye sinzaba Imana yanyu.
10  “Abisirayeli bazaba benshi bangane n’umusenyi wo ku nyanja udashobora gupimwa cyangwa kubarwa. Kandi ahantu babwiriwe ngo ‘ntimuri ubwoko bwanjye,’ ni ho bazabwirirwa ngo ‘muri abana b’Imana nzima.’
11  Abayuda n’Abisirayeli bazakoranyirizwa hamwe bunge ubumwe, bishyirireho umutware umwe maze bave mu gihugu, kuko umunsi wa Yezereli uzaba ukomeye.
2  “Mubwire abavandimwe banyu muti ‘muri ubwoko bwanjye!’ Mubwire na bashiki banyu muti ‘muri abagore bagiriwe imbabazi!’
2  Murege nyoko, mumuburanye kuko atari umugore wanjye, nanjye simbe umugabo we. Akwiriye kuvana ubusambanyi bwe imbere ye, kandi akareka ibikorwa bye by’ubwiyandarike
3  kugira ngo ntamwambika ubusa, akamera nk’uko yari ameze ku munsi yavutseho, nkamuhindura nk’ubutayu, nkamugira nk’igihugu kitagira amazi kandi nkamwicisha inyota.
4  Sinzababarira abahungu be kuko ari abo mu busambanyi.
5  Nyina yarasambanye. Uwabatwise yakoze ibiteye isoni kuko yavuze ati ‘ndashaka gukurikira abakunzi banjye bampa umugati n’amazi, n’imyambaro iboshywe mu bwoya bw’intama n’iboshywe mu budodo bwiza cyane, bakampa n’amavuta n’ibyokunywa.’
6  “Ni yo mpamvu ngiye kuzitiza inzira ye amahwa, nkamugotesha urukuta rw’amabuye ku buryo atazabona aho amenera.
7  Aziruka inyuma y’abakunzi be ariko ntazabafata; azabashaka ariko ntazababona. Hanyuma azavuga ati ‘ngiye gusubira ku mugabo wanjye wa mbere, kuko igihe nari kumwe na we ari bwo nari merewe neza kurusha ubu.’
8  Nyamara ntiyigeze amenya ko ari jye wamuhaga ibinyampeke na divayi nshya n’amavuta, ngatuma agwiza ifeza na zahabu, ibyo bakoreshaga basenga Bayali.
9  “‘Ni yo mpamvu ngiye kwisubiraho nkamwaka ibinyampeke byanjye mu gihe cy’isarura, nkamwaka na divayi nshya yanjye mu gihe cyayo; nzamwambura imyenda yanjye iboshywe mu bwoya bw’intama n’iboshywe mu budodo bwiza cyane yatwikirizaga ubwambure bwe.
10  Nzatwikurura imyanya ndangagitsina ye imbere y’abakunzi be, kandi nta wuzamunkura mu maboko.
11  Nzavanaho ibyishimo bye byose n’iminsi mikuru ye, n’imboneko ze z’ukwezi n’isabato ye n’ibihe bye by’iminsi mikuru.
12  Nzarimbura imizabibu ye n’imitini ye, ibyo yavugaga ati “ni impano nahawe n’abakunzi banjye.” Nzabihindura ibihuru, inyamaswa zo mu gasozi zibirishe.
13  Nzamuryoza iminsi yose yamaze yosereza ibishushanyo bya Bayali ibitambo, ubwo yirimbishishaga impeta n’ibindi bintu by’umurimbo, agakomeza gukurikira abakunzi be maze akanyibagirwa,’ ni ko Yehova avuga.
14  “‘Ni yo mpamvu ngiye kumwemeza, kandi nzamwohereza mu butayu, mubwire amagambo meza mugere ku mutima.
15  Uhereye icyo gihe nzamuha inzabibu ze, muhe n’ikibaya cya Akori kimubere irembo ry’ibyiringiro. Ni ho azansubiriza nk’uko byari bimeze mu minsi y’ubuto bwe, nko ku munsi yaviriye mu gihugu cya Egiputa.
16  Icyo gihe,’ ni ko Yehova avuga, ‘uzampamagara ngo Mugabo wanjye, ntuzongera kumpamagara ngo Databuja.’
17  “‘Nzavana amazina y’ibishushanyo bya Bayali mu kanwa ke, kandi amazina yabyo ntazongera kwibukwa ukundi.
18  Icyo gihe nzagirana isezerano n’inyamaswa zo mu gasozi ku bwabo, n’ibiguruka mu kirere n’ibikururuka ku butaka, kandi nzakura umuheto n’inkota n’intambara mu gihugu, ntume bagira umutekano.
19  Nzakurambagiza ube uwanjye kugeza ibihe bitarondoreka; ni ukuri nzakurambagiza nkugaragarize gukiranuka n’ubutabera n’ineza yuje urukundo n’imbabazi.
20  Nzakurambagiza nkugaragarize ubudahemuka, kandi uzamenya Yehova.’
21  “‘Icyo gihe nzasubiza,’ ni ko Yehova avuga, ‘nzasubiza ijuru maze na ryo risubize isi.
22  Isi na yo izasubiza ibinyampeke na divayi nshya n’amavuta, na byo bisubize Yezereli.
23  Nzamubiba nk’uko babiba imbuto, mubibe ku isi abe uwanjye; nzagirira imbabazi utaragiriwe imbabazi, kandi nzabwira abatari ubwoko bwanjye nti “muri ubwoko bwanjye,” na bo bambwire bati “uri Imana yacu.”’”
3  Yehova yongera kumbwira ati “genda wongere ukunde umugore w’umusambanyi wakunzwe n’undi, nk’uko Yehova akunda Abisirayeli, mu gihe bo bahindukirira izindi mana, bagakunda n’utugati tw’imizabibu.”
2  Nuko mucyura mutanzeho ibiceri cumi na bitanu by’ifeza na homeri imwe n’igice y’ingano za sayiri.
3  Maze ndamubwira nti “uzamara iminsi myinshi uri uwanjye. Ntuzasambane, cyangwa ngo wongere kuba uw’undi mugabo; nanjye muri icyo gihe cyose sinzakwegera.”
4  Uko ni ko n’Abisirayeli bazamara iminsi myinshi badafite umwami n’umutware n’igitambo n’inkingi na efodi na terafimu.
5  Hanyuma Abisirayeli bazagaruka bashake Yehova Imana yabo na Dawidi umwami wabo; mu minsi ya nyuma, bazaza basange Yehova bahinda umushyitsi kugira ngo abagirire neza.
12  “Efurayimu atunzwe n’umuyaga, kandi yiruka inyuma y’umuyaga w’iburasirazuba umunsi ukira. Yagwije ibinyoma n’ubusahuzi, agirana isezerano na Ashuri kandi ajyana amavuta muri Egiputa.
2  “Yehova afitanye urubanza na Yuda, kandi azahanira Yakobo inzira ze, amwiture ibihwanye n’imigenzereze ye.
3  Akiri mu nda yafashe umuvandimwe we agatsinsino, kandi yakiranye n’Imana akoresheje imbaraga ze zose.
4  Yakiranye n’umumarayika, amaherezo aza kumuganza. Yamwinginze arira ngo amuhe umugisha.” Imana yamusanze i Beteli itangira kuvugana natwe.
5  Yehova Imana nyir’ingabo, Yehova ni ryo zina yibukirwaho.
6  “Wehoho ukwiriye kugarukira Imana yawe, ugakomeza kugaragaza ineza yuje urukundo n’ubutabera; kandi ujye uhora wiringira Imana yawe.
7  Umucuruzi afite umunzani ubeshya mu kuboko kwe kandi yakunze kuriganya.
8  Efurayimu ntahwema kuvuga ati ‘rwose narakize! Nironkeye ibintu by’agaciro kandi nta cyaha gikomeye bazambonaho mu byo nagokeye byose.’
9  “Ariko jyewe Yehova ndi Imana yawe uhereye mu gihugu cya Egiputa. Nzongera kugutuza mu mahema nko mu gihe cy’iminsi mikuru yagenwe.
10  Navuganye n’abahanuzi kandi ngaragaza ibintu byinshi mu iyerekwa, ari na ko mbabwirira mu migani mbinyujije ku bahanuzi.
11  “I Gileyadi habonetse ibikorwa by’ubupfumu n’ibinyoma. I Gilugali bahatambiye ibimasa; byongeye kandi, ibicaniro byabo bimeze nk’ibirundo by’amabuye hagati y’amayogi.
12  Yakobo yahungiye mu giturage cy’i Siriya; nuko Isirayeli akorera umugore, aragira intama kugira ngo ahabwe umugore.
13  Yehova yakuye Abisirayeli muri Egiputa akoresheje umuhanuzi, kandi yakomeje kubarinda akoresheje umuhanuzi.
14  Efurayimu yarakaje Imana cyane, kandi ibikorwa bye byo kuvusha amaraso byagumye ku mutwe we; igitutsi yashyize kuri Shebuja Mukuru azakimwitura.”
