4  Lona beng, nnang lo direla batlhanka ba lona se se siameng le se se lolameng, ka lo itse gore le lona lo na le Mong kwa legodimong.
2  Tshwarelelang mo thapelong, lo ntse lo tsogile mo go yone ka go ntsha ditebogo,
3  mo godimo ga moo gape lo re rapelela, gore Modimo a re bulele setswalo sa puo, gore re bue sephiri se se boitshepo kaga Keresete, se tota e bile, ke leng mo dikgoleng tsa kgolegelo ka ntlha ya sone;
4  gore ke tle ke se bonatshe jaaka ke tshwanetse go bua.
5  Tswelelang lo tsamaya ka botlhale mo bathong ba ba kwa ntle, lo ithekela nako nngwe le nngwe e e lo siametseng.
6  A puo ya lona ka metlha e nne ya bopelontle, e lokilwe ka letswai, gore lo itse kafa lo tshwanetseng go naya mongwe le mongwe karabo ka gone.
7  Tikiko, mokaulengwe wa me yo o rategang le modiredi yo o ikanyegang le motlhankammogo mo Moreneng, o tla lo itsise merero ya me yotlhe.
8  Ka ntlha ya boikaelelo jone jono jwa go itse ga lona dilo tse di amanang le rona le gore a gomotse dipelo tsa lona, ke mo roma kwa go lona
9  mmogo le Onesimo, mokaulengwe wa me yo o ikanyegang le yo o rategang, yo o tswang kwa go lona. Ba tla lo itsise dilo tsotlhe tsa mono.
10  Arisetareko motshwarwammogo le nna o lo romelela ditumediso tsa gagwe, le Mareko ntsalaa Barenabase o dira jalo, (yo lo neng lwa amogela ditaelo kaga gagwe tsa gore lo mo amogele fa go direga gore a tle kwa go lona,)
11  le Jesu yo o bidiwang Juseto, bano e le ba bao ba rupileng. Bano ke bone fela ba e leng badirimmogo le nna ba bogosi jwa Modimo, e bile bone bano ba nnile thuso e e nnonotshang.
12  Epaforase, yo o tswang kwa go lona, motlhanka wa ga Keresete Jesu, o lo romelela ditumediso tsa gagwe, ka metlha a iteka mo boemong jwa lona mo dithapelong tsa gagwe, gore kwa bofelong lo eme lo feletse le ka go tlhatswega pelo mo go nitameng mo thatong yotlhe ya Modimo.
13  Eleruri ke naya bosupi kaga gagwe gore o ipha matsapa a magolo mo boemong jwa lona le jwa ba ba kwa Laodikia le jwa ba ba kwa Hierapolise.
14  Luke ngaka e e rategang o a lo dumedisa, mmogo le Demase.
15  Ntumedisetsang bakaulengwe kwa Laodikia le Nimefa le phuthego e e mo ntlong ya gagwe.
16  Mme fa lekwalo leno le badilwe mo go lona, rulaganyang gore gape le balwe mo phuthegong ya Balaodikia le gore le lona lo bale le le tswang kwa Laodikia.
17  Gape, rayang Arekipo lo re: “Nna o tlhokometse bodiredi jo o bo amogetseng mo Moreneng, gore o bo diragatse.”
18  Tumediso ya me ke eno, ya ga Paulo, ka seatla sa me. Tswelelang lo gopola dikgole tsa me tsa kgolegelo. Bopelonomi jo bo sa re tshwanelang bo nne le lona.
1  Paulo, moaposetoloi wa ga Keresete Jesu ka thato ya Modimo, le Timotheo mokaulengwe wa rona
2  ke kwalela baitshepi le bakaulengwe ba ba ikanyegang ba ba seoposengwe le Keresete kwa Kolosa: E kete lo ka nna le bopelonomi jo bo sa re tshwanelang le kagiso go tswa kwa Modimong Rraarona.
3  Re leboga Modimo Rra Morena wa rona Jesu Keresete ka metlha fa re lo rapelela,
4  e re ka re ne ra utlwalela ka tumelo ya lona ka ga Keresete Jesu le lorato lo lo ratang baitshepi botlhe ka lone
5  ka ntlha ya tsholofelo e lo e beetsweng kwa magodimong. Lo ne lwa utlwalela ka tsholofelo eno pele fa go ne go bolelwa boammaaruri jwa dikgang tse di molemo tseo
6  tse di itlhagisitseng kwa go lona, fela jaaka di ungwa maungo e bile di oketsega mo lefatsheng lotlhe le jaaka gape di dira mo go lona, go tloga ka letsatsi le lo neng lwa utlwa ka lone lwa ba lwa itse sentle bopelonomi jo bo sa re tshwanelang jwa Modimo ka boammaaruri.
7  Seo ke se lo se ithutileng mo go Epaforase motlhankammogo le rona yo o rategang, yo e leng modiredi yo o ikanyegang wa ga Keresete mo boemong jwa rona,
8  yo gape a re lotlegetseng lorato lwa lona ka tsela ya semoya.
9  Gape ke gone ka moo rona, go tloga ka letsatsi le re neng ra utlwalela ka lone, re sa kgaotsang go lo rapelela le go kopa gore lo tladiwe ka kitso ya boammaaruri ya thato ya gagwe ka botlhale jotlhe le go tlhaloganya ga semoya,
10  gore lo tsamaye kafa go tshwanetseng Jehofa gore lo mo itumedise ka botlalo jaaka lo tswelela lo ungwa maungo mo tirong nngwe le nngwe e e molemo e bile lo oketsega mo kitsong e e boammaaruri kaga Modimo,
11  lo dirwa maatla ka maatla otlhe mo lo bileng lo na le thata ya gagwe e e galalelang gore lo itshoke ka botlalo le gore lo itshware ka bopelotelele ka boipelo,
12  lo leboga Rara yo o dirileng gore lo tshwanelege go nna le seabe mo bosweng jwa baitshepi mo leseding.
13  O ne a re golola mo taolong ya lefifi a ba a re fetisetsa mo bogosing jwa Morwa wa lorato lwa gagwe,
14  yo re gololwang ka ene ka thekololo, e leng boitshwarelo jwa maleo a rona.
15  Ke setshwano sa Modimo yo o sa bonaleng, leitibolo la popo yotlhe;
16  ka gonne dilo tsotlhe tse dingwe di ne tsa bopiwa ka ene kwa magodimong le mo lefatsheng, dilo tse di bonalang le dilo tse di sa bonaleng, go sa kgathalesege gore a e ka ne e le ditulo tsa bogosi kgotsa barena kgotsa dipuso kgotsa ditaolo. Dilo tsotlhe tse dingwe di bopilwe ka ene e bile di bopetswe ene.
17  Gape, o nnile gone pele ga dilo tsotlhe tse dingwe mme dilo tsotlhe tse dingwe di ne tsa dirwa ka ene gore di nne gone,
18  e bile ke tlhogo ya mmele, e leng phuthego. Ke tshimologo, leitibolo le le tswang mo baswing, gore a nne yo e leng wa ntlha mo dilong tsotlhe;
19  ka gonne Modimo o ne a bona go le molemo gore botlalo jotlhe bo nne mo go ene,
20  le go letlanyetsa gape dilo tsotlhe tse dingwe ka ene ka go dira kagiso ka madi ao a a tsholotseng mo koteng ya tlhokofatso, go sa kgathalesege gore a e ka ne e le dilo tse di mo lefatsheng kgotsa dilo tse di kwa magodimong.
21  Eleruri, lona ba lo kileng lwa bo lo fapogile e bile lo le baba ka gonne megopolo ya lona e ne e le mo ditirong tse e neng e le tse di boikepo,
22  jaanong gape o lo letlantse ka mmele wa senama wa ga yoo ka loso lwa gagwe, gore a lo tlise lo le boitshepo e bile lo se na molato e bile lo se na go ka latofadiwa ka sepe fa pele ga gagwe,
23  fa fela e le gore lo tswelela mo tumelong, lo tlhomilwe mo motheong e bile lo nitame mme lo sa sutisiwe mo tsholofelong ya dikgang tse di molemo tseo tse lo neng lwa di utlwa, le tse di neng tsa rerwa mo popong yotlhe e e kafa tlase ga legodimo. Nna Paulo ke ne ka nna modiredi wa dikgang tse di molemo tseno.
24  Jaanong ke ipela mo dipogong tsa me tse ke di bogang ka ntlha ya lona, mme nna, mo lobakeng lwa me, ke tlatsa se se tlhaelang sa dipitlagano tsa ga Keresete mo nameng ya me mo boemong jwa mmele wa gagwe, o e leng phuthego.
25  Ke ne ka nna modiredi wa phuthego eno tumalanong le tiro ya bolebedi e e tswang kwa Modimong e ke neng ka e newa gore lo solegelwe molemo ya go rera lefoko la Modimo ka botlalo,
26  e leng sephiri se se boitshepo se se neng se fitlhilwe go tswa ditsamaisong tse di fetileng tsa dilo le go tswa dikokomaneng tse di fetileng. Mme jaanong se bonaditswe mo baitsheping ba gagwe,
27  ba Modimo o itumeletseng go ba itsise se e leng dikhumo tse di galalelang tsa sephiri seno se se boitshepo mo ditšhabeng. Ke Keresete yo o seoposengwe le lona, tsholofelo ya kgalalelo ya gagwe.
28  Ke ene yo re mo itsiseng phatlalatsa, re tlhagisa motho mongwe le mongwe e bile re ruta motho mongwe le mongwe ka botlhale jotlhe, gore re tle re ise motho mongwe le mongwe a feletse a le seoposengwe le Keresete.
29  Eleruri ke dira ka natla gore ke dire seno, ke iteka tumalanong le go dira ga gagwe e bile e le mo go dirang mo go nna ka maatla.
2  Gonne ke batla gore lo lemoge gore ke kgaratlha ka tsela e kgolo go le kana kang mo boemong jwa lona le jwa ba ba kwa Laodikia le jwa botlhe ba ba iseng ba bone sefatlhego sa me mo nameng,
2  gore dipelo tsa bone di gomotsege, gore ba kopanngwe mmogo ka kutlwano mo loratong le ka boikaelelo jwa dikhumo tsotlhe tsa go tlhomamisega mo go tletseng ga go tlhaloganya ga bone, ka boikaelelo jwa kitso e e boammaruri ya sephiri se se boitshepo sa Modimo, e bong, Keresete.
3  Mo go ene go subilwe matlotlo otlhe ka kelotlhoko a botlhale le a kitso.
4  Seno ke se bua gore motho ope a se ka a lo tsietsa ka dikgang tse di tlhotlheletsang.
5  Gonne le fa ke seyo mo nameng, le fa go ntse jalo ke na le lona mo moyeng, ke ipela e bile ke bona thulaganyo ya lona e e molemo le go nitama ga tumelo ya lona mo go Keresete.
6  Jalo, e re ka lo amogetse Keresete Jesu Morena, tswelelang lo tsamaya lo le seoposengwe le ene,
7  lo namile medi e bile lo agiwa mo go ene gape lo tsepamisiwa mo tumelong, fela jaaka lo ne lwa rutwa, lo penologa ka tumelo mo go ntshiweng ga ditebogo.
8  Disang: gongwe go ka tswa go na le mongwe yo o tla lo tsayang jaaka ba a ba tsomileng a dirisa botlhajana le tsietso e e lolea go ya ka ngwao ya batho, go ya ka dilo tsa tshimologo tsa lefatshe mme e seng go ya ka Keresete;
9  ka gonne mo go ene ka namana go na le botlalo jotlhe jwa nonofo ya bomodimo.
10  Mme jalo lo na le botlalo ka ene, ene yo e leng tlhogo ya puso yotlhe le taolo.
11  Gape lo ne lwa rupisiwa ka go nna le kamano le ene ka go rupa mo go sa dirweng ka diatla ka go apolwa ga mmele wa nama, ka go rupa mo e leng ga ga Keresete,
12  gonne lo ne lwa fitlhwa le ene mo kolobetsong ya gagwe, mme ka go nna le kamano le ene gape lo ne lwa tsosiwa mmogo ka tumelo ya lona mo go direng ga Modimo, yo o neng a mo tsosa mo baswing.
13  Mo godimo ga moo, le fa lo ne lo sule mo ditlolong tsa lona le mo seemong sa go sa rupa sa nama ya lona, Modimo o ne a lo tshedisa mmogo le ene. O ne a re itshwarela ditlolo tsotlhe tsa rona ka bopelonomi
14  a ba a phimola lekwalo le le kwadilweng ka seatla le le kgatlhanong le rona, le le neng le na le ditaelo le le le neng le ganetsana le rona; mme O le ntshitse mo tseleng ka go le kokotela mo koteng ya tlhokofatso.
15  A apola dipuso le ditaolo, o ne a di bontsha mo pontsheng e le tse di fentsweng, a di etelela pele ka lone mo mokolokong wa phenyo.
16  Jalo a motho ope a se ka a lo atlhola ka go ja le go nwa kgotsa ka ga moletlo kgotsa go ilela ngwedi e ntšha kgotsa sabata;
17  gonne dilo tseo ke moriti wa dilo tse di tlang, mme selo sa mmatota ke sa ga Keresete.
18  A motho ope yo o natefelelwang ke boikokobetso jo e seng jone le mofuta wa kobamelo ya baengele a se ka a lo amoga sekgele, “a emela” dilo tse a di boneng, a gogomositswe kwantle ga lebaka le le tshwanetseng ke sebopego sa mogopolo wa gagwe sa senama,
19  mme gone a sa ngangatlela tlhogo, e mo go yone mmele otlhe, ka o otlwa e bile o kopanngwa mmogo ka kutlwano ka malokololo a one le mesifa, o tswelelang o gola ka kgolo e Modimo a e nayang.
20  Fa e le gore lo ne lwa swa mmogo le Keresete ka ga dilo tsa tshimologo tsa lefatshe, ke ka ntlha yang, jaaka e kete lo tshela mo lefatsheng, lo boela lo ineela go laolwa ke ditaelo tse di reng:
21  “O se ka wa tshwara, le fa e le go utlwa ka loleme, le fa e le go ama,”
22  mabapi le dilo tse tsotlhe di laoletsweng tshenyego ka go dirisiwa gore di bo di fele, tumalanong le ditaelo le dithuto tsa batho?
23  Eleruri, tsone dilo tseo, di na le ponalo ya botlhale mo mofuteng o o itlhometsweng wa kobamelo le boikokobetso jo e seng jone, tshwaro e e botlhoko ya mmele; mme ga di na mosola ope mo go lwantsheng go kgotsofadiwa ga nama.
3  Le fa go ntse jalo, fa e le gore, lo ne lwa tsosiwa le Keresete, tswelelang lo batla dilo tse di kwa godimo, koo Keresete a ntseng gone kafa seatleng sa moja sa Modimo.
2  Bolokang megopolo ya lona e tsepame mo dilong tse di kwa godimo, e seng mo dilong tse di mo lefatsheng.
3  Gonne lo ne lwa swa, mme botshelo jwa lona bo ntse bo fitlhilwe le Keresete seoposengweng le Modimo.
4  Fa Keresete, e bong botshelo jwa rona a bonadiwa, foo le lona lo tla bonadiwa le ene mo kgalalelong.
5  Jalo, bolayang ditokololo tsa lona tsa mmele tse di mo lefatsheng ka ga kgokafalo, boitshekologo, keletso ya tlhakanelodikobo, keletso e e utlwisang botlhoko, le keletso ya bopelotshetlha, se e leng kobamelo ya medingwana.
6  Ka ntlha ya dilo tseo tšhakgalo ya Modimo e a tla.
7  Le lona lo kile lwa tsamaya mo go tsone dilo tseo, fa lo ne lo tlwaetse go tshela mo go tsone.
8  Mme jaanong di tloseng tsotlhe mo go lona, tšhakgalo, bogale, bosula, puo ya go kgoba, le puo e e ferosang sebete e e tswang mo molomong wa lona.
9  Lo se ka lwa akelana. Apolang botho jo bogologolo le ditlwaelo tsa jone,
10  mme lo apare botho jo bosha, jo bo ntšhafadiwang ka kitso ya boammaruri go ya ka setshwano sa Ene yo o neng a bo bopa,
11  koo go se nang Mogerika le fa e le Mojuda gone, go rupa le fa e le go sa rupa, motswakwa, Mosethia, motlhanka, mogololesegi, mme Keresete ke dilo tsotlhe e bile o mo go botlhe.
12  Jalo, jaaka ba ba tlhophilweng ba Modimo, ba ba boitshepo le ba ba ratwang, aparang lorato lwa bopelotlhomogi, bopelonomi, mogopolo o o ikokobeditseng, bonolo, le go itshwara ka bopelotelele.
13  Tswelelang lo itshokelana e bile lo itshwarelana lo gololesegile fa mongwe a na le lebaka la go ngongorega ka yo mongwe. Le eleng jaaka Jehofa a ne a lo itshwarela a gololesegile, jalo le lona dirang jalo.
14  Mme, mo godimo ga dilo tseno tsotlhe, aparang lorato, gonne ke sebofo se se itekanetseng sa kutlwano.
15  Gape, a kagiso ya ga Keresete e laole mo dipelong tsa lona, gonne, tota e bile, lo ne lo bileditswe yone mo mmeleng o le mongwe. Mme itshupeng lo na le tebogo.
16  A lefoko la ga Keresete le age mo go lona mo go humileng ka botlhale jotlhe. Nnang lo rute lo bo lo tlhagisane ka dipesalema, dipako tse di yang kwa Modimong, dipina tsa semoya di na le bopelontle, lo opelela Jehofa mo dipelong tsa lona.
17  Mme le fa e le eng se lo se dirang ka lefoko kgotsa ka tiro, dirang sengwe le sengwe ka leina la Morena Jesu, lo leboga Modimo Rara ka ene.
18  Lona basadi ba lo nyetsweng, nnang mo taolong ya banna ba lona, e re ka go tshwanela mo Moreneng.
19  Lona banna ba lo nyetseng, nnang lo rate basadi ba lona mme lo se ka lwa ba galefela mo go botlhoko.
20  Lona bana, utlwang batsadi ba lona mo go sengwe le sengwe, gonne seno se itumedisa thata mo Moreneng.
21  Lona borrabana, lo se ka lwa galefisa bana ba lona, gore ba se ka ba tshwenyega mo maikutlong.
22  Lona batlhanka, nnang kutlo mo go sengwe le sengwe mo go ba e leng beng ba lona ka tlhaloganyo ya senama, e seng ka ditiro tsa go direla fa lo lebilwe, jaaka bakgatlhi ba batho, fa e se ka bopeloephepa jwa pelo, ka go boifa Jehofa.
23  Le fa e le eng se lo se dirang, se direng ka moya otlhe jaaka lo se direla Jehofa mme e seng batho,
24  gonne lo a itse gore lo tla amogela maduo a a tshwanetseng a boswa a a tswang kwa go Jehofa. Nnang batlhanka ba Mong wa rona, e bong Keresete.
25  Eleruri ene yo o dirang se se sa siamang o tla boelwa ke se a se dirileng ka mokgwa o o sa siamang, mme ga go na tlhaolele.
