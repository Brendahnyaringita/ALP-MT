10  Mme fa e le Bafilisitia bone, ba ne ba lwa le Iseraele; mme banna ba Iseraele ba tshaba fa pele ga Bafilisitia ba bo ba nna ba wa ba bolailwe mo Thabeng ya Gileboa.
2  Mme Bafilisitia ba nna ba ntse ba le gaufi le Saulo le bomorwawe; mme Bafilisitia ba tlhaba Jonathane le Abinadabe le Maleki-shua, bomorwa Saulo.
3  Mme tlhabano ya imela Saulo; mme ba ba hulang ka bora labofelo ba mmona, mme a gobadiwa ke bahudi.
4  Foo Saulo a raya motshola dibetsa wa gagwe a re: “Somola tšhaka ya gago mme o mphunyeletse ka yone, gore banna bano ba ba sa rupang ba se ka ba tla mme ba nkgokgontsha.” Mme motsholadibetsa wa gagwe a bo a sa batle, ka gonne o ne a boifa thata. Ka jalo Saulo a tsaya tšhaka a wela mo go yone.
5  E rile motshola dibetsa wa gagwe a bona gore Saulo o ne a sule, foo le ene a wela mo tšhakeng mme a swa.
6  Ka jalo Saulo le bomorwawe ba bararo ba swa, le botlhe ba ntlo ya gagwe ba swa mmogo.
7  E rile banna botlhe ba Iseraele ba ba neng ba le mo lebaleng le le kwa tlase ba bona gore ba ne ba tshabile le gore Saulo le bomorwawe ba ne ba sule, foo ba tlogela metse ya bone ba tshaba; morago ga moo Bafilisitia ba tsena mme ba nna mo go yone.
8  Ga diragala mo letsatsing le le latelang gore, fa Bafilisitia ba tla go apola ba ba bolailweng, ba fitlhela Saulo le bomorwawe ba wetse mo Thabeng ya Gileboa.
9  Mme ba mo apola ba kgaola tlhogo ya gagwe ba tsaya le dibetsa tsa gagwe mme ba romela gotlhe fela mo lefatsheng la Bafilisitia go itsise medingwana ya bone le batho.
10  La bofelo ba tsenya dibetsa tsa gagwe mo ntlong ya modimo wa bone, mme logata lwa gagwe ba lo kokotela mo ntlong ya ga Dagone.
11  Mme botlhe ba Jabeshe kwa Gileade ba utlwa sotlhe se Bafilisitia ba neng ba se dirile Saulo.
12  Ka jalo banna botlhe ba ba pelokgale ba nanoga ba tsaya setopo sa ga Saulo le ditopo tsa bomorwawe ba di tlisa kwa Jabeshe mme ba fitlha marapo a bone kafa tlase ga setlhare se segolo kwa Jabeshe; mme ba itima dijo malatsi a le supa.
13  Saulo a swela bosaikanyegeng jwa gagwe jalo jo a neng a diretse Jehofa ka go tlhoka boikanyegi ka jone ka ga lefoko la ga Jehofa le a neng a sa le boloka le ka ntlha ya go kopa yo o buang le meya gore a botse.
14  Mme o ne a se ka a botsa Jehofa. Ka gone a mmolaya mme a naya Dafide morwa Jese bogosi.
4  Bomorwa Juda e ne e le Perese, Heserone le Karami le Hure le Shobale.
2  Fa e le Reaia morwa Shobale ene, o ne a nna rraagwe Jahathe; Jahathe ene a nna rraagwe Ahumai le Lahade. Ano e ne e le malapa a Basore.
3  Mme bano e ne e le barwa ba ga rraagwe Etame: Jesereele le Ishima le Idebashe, (mme leina la ga kgaitsadiabone e ne e le Haseleleponi,)
4  le Penuele rraagwe Gedore le Esere rraagwe Husha. Bano e ne e le bomorwa Hure leitibolo la ga Eferatha, rraagwe Bethelehema.
5  Mme Ashure rraagwe Tekoa a nna le basadi ba babedi, Hela le Naara.
6  Fa nako e ntse e tsamaya Naara a mo tsholela Ahusame le Hefere le Temeni le Haahashetari. Bano e ne e le bomorwa Naara.
7  Mme bomorwa Hela e ne e le Serethe, Isehare le Ethanane.
8  Fa e le Kose ene, o ne a nna rraagwe Anube le Sobeba le malapa a ga Aharehele morwa Harume.
9  Mme Jabese a tlotlega thata go gaisa bomorwarraagwe; mme mmaagwe ke ene a neng a mo raya leina a re Jabese, a re: “Ke mmelege ka ditlhabi.”
10  Mme Jabese a simolola go bitsa Modimo wa Iseraele, a re: “Ruri fa o ka ntshegofatsa o bo o oketsa karolo ya me ya naga le seatla sa gago sa itshupa se na le nna, mme ruri o mpoloka mo masetlapelong, gore a se ka a nkutlwisa botlhoko,—” Ka jalo Modimo a diragatsa se a neng a se kopile.
11  Fa e le Kelube morwarraagwe Shuha ene, o ne a nna rraagwe Mehire, yo e neng e le rraagwe Eshetone.
12  Eshetone ene a nna rraagwe Bethe-rafa le Pasea le Tehina rraagwe Ire-nahashe. Bano e ne e le banna ba Reka.
13  Mme bomorwa Kenase e ne e le Otheniele le Seraia, mme bomorwa Otheniele, Hathathe.
14  Fa e le Meonothai ene, o ne a nna rraagwe Ofera. Fa e le Seraia ene, o ne a nna rraagwe Joabe rraagwe Ge-harashime; gonne ba ne ba nna badiri ba ba ditswerere.
15  Mme bomorwa Kalebe morwa Jefune e ne e le Iru, Ela le Naame; mme bomorwa Ela, Kenase.
16  Mme bomorwa Jehalelele e ne e le Siife le Sifa, Tiria le Asarele.
17  Mme bomorwa Esera e ne e le Jethere le Merede le Efere le Jalone; mme a ithwala Miriame le Shammai le Isheba rraagwe Eshetemoa.
18  Fa e le mosadi wa gagwe wa Mojuda ene, o ne a belega Jerede rraagwe Gedore le Hebere rraagwe Soko le Jekuthiele rraagwe Sanoa. Mme bano e ne e le bomorwa Bithia morwadia Faro, yo Merede a neng a mo tsaya.
19  Mme bomorwa mosadi wa ga Hodia, kgaitsadia Nahame, e ne e le rraagwe Keila wa Mogareme le Eshetemoa wa Momaakathe.
20  Mme bomorwa Shimone e ne e le Amenone le Rina, Bene-hanane le Tilone. Mme bomorwa Ishi e ne e le Sohethe le Bene-sohethe.
21  Bomorwa Shela morwa Juda e ne e le Ere rraagwe Leka le Laada rraagwe Mareshahe le malapa a ntlo ya ba ba dirang ka letsela le le boleta ba ntlo ya ga Ashebea;
22  le Jokime le banna ba Koseba le Joashe le Sarafe, ba e neng ya nna beng ba basadi ba Bamoabe, le Jashubi-leheme. Mme mafoko ao ke a ngwao ya bogologolo.
23  E ne e le babopi ba letsopa le banni ba Netaime le Gedera. Ba ne ba nna koo le kgosi mo tirong ya yone.
24  Bomorwa Simeone e ne e le Nemuele le Jamine, Jaribe, Sera, Shaule,
25  Shalume morwawe, Mibesame morwawe, Mishema morwawe.
26  Mme bomorwa Mishema e ne e le Hamuele morwawe, Sakure morwawe, Shimei morwawe.
27  Mme Shimei o ne a na le barwa ba le lesome le borataro le barwadi ba le barataro; mme bomorwarraagwe ba ne ba se ka ba nna le barwa ba le bantsi, e bile go ne go se na lepe la malapa a bone le le neng le na le barwa ba le bantsi jaaka bomorwa Juda.
28  Mme ba tswelela go nna kwa Beere-sheba le Molada le Hasare-shuale
29  le kwa Bileha le kwa Eseme le kwa Tolade
30  le kwa Bethuele le kwa Horema le kwa Sikelage
31  le kwa Bethe-marekabothe le kwa Hasare-susime le kwa Bethe-biri le kwa Shaaraime. Eno e ne e le metse ya bone go fitlha Dafide a busa.
32  Mme metsana ya bone e ne e le Etame le Aine, Rimone le Tokene le Ashane, metse e le metlhano.
33  Mme metsana yotlhe ya bone e e neng e dikologile metse eno yotlhe e ne e fitlha kwa Baale. Ano e ne e le mafelo a bone a bonno le go kwadisiwa ga bone kafa losikeng.
34  Le Meshobabe le Jameleke le Josha morwa Amasia,
35  le Joele le Jehu morwa Joshibia morwa Seraia morwa Asiele,
36  le Elioenai le Jaakoba le Jeshohaia le Asaia le Adiele le Jesimiele le Benaia,
37  le Sisa morwa Shifi morwa Alone morwa Jedaia morwa Shimeri morwa Shemaia.
38  Bano ba ba neng ba tsena ka maina e ne e le dikgosana mo gare ga malapa a bone, mme ba ntlo ya borraabonemogologolwane ka boyone ba oketsega ba nna bantsintsi.
39  Mme ba ya kwa tseleng ya botseno ya Gedore, go fitlha fela kwa botlhaba jwa mokgatšha, go ya go batlela matsomane a bone mafulo.
40  Kgabagare ba bona mafulo a a nonneng a a siameng, e bile lefatshe le ne le atlhame thata le se na matshwenyego ape mme le iketlile; gonne ba ba neng ba nna mo go lone mo metlheng ya pele e ne e le ba ga Hame.
41  Mme bano ba ba kwadilweng ka maina a bone ba tsena mo metlheng ya ga Hesekia kgosi ya Juda mme ba kgemetha megope ya Bahame le Bameunime ba ba neng ba fitlhelwa koo, mo ba neng ba ba neelela tshenyego go fitlha mo letsatsing leno; mme ba simolola go nna mo lefelong la bone, ka gonne matsomane a bone a ne a na le mafulo koo.
42  Mme mo go bone go ne go na le bangwe ba bomorwa Simeone ba ba neng ba ya kwa Thabeng ya Seire, banna ba le makgolo a le matlhano, ba na le Pelatia le Nearia le Refaia le Usiele bomorwa Ishi kwa tlhogong ya bone.
43  Mme ba kgemetha masalela a Amaleke a a neng a falotse, mme ba tswelela go nna koo go fitlha mo letsatsing leno.
26  Ba makgamu a balebedi ba dikgoro: Ba Bakora, Meshelemia morwa Kore wa bomorwa Asafe.
2  Mme Meshelemia o ne a na le barwa: Sekarea wa leitibolo, wa bobedi e le Jediaele, wa boraro e le Sebadia, wa bonè e le Jathaniele,
3  wa botlhano e le Elama, wa borataro e le Jehohanane, wa bosupa e le Elieho-enai.
4  Mme Obede-edome o ne a na le barwa: Shemaia wa leitibolo, wa bobedi e le Jehosabade, wa boraro e le Joa mme wa bonè e le Sakara mme wa botlhano e le Nethanele,
5  wa borataro e le Amiele, wa bosupa e le Isakare, wa borobedi e le Peulethai; gonne Modimo o ne a mo segofaditse.
6  Mme Shemaia morwawe o ne a tsholelwa bana ba basimane ba e neng ya nna babusi ba ntlo ya ga rraabone, gonne e ne e le banna ba ba nang le bokgoni ba ba thata.
7  Bomorwa Shemaia, Otheni le Refaele le Obede, Elesabade, ba bomorwarraabone e neng e le banna ba ba nang le bokgoni, Elihu le Semakia.
8  Bano botlhe e ne e le ba bomorwa Obede-edome, bone le bomorwaabone le bomorwarraabone, banna ba ba nang le bokgoni le maatla a go direla, ba le masome a le marataro le bobedi ba ga Obede-edome.
9  Mme Meshelemia o ne a na le barwa le bomorwarraagwe, banna ba ba nang le bokgoni, ba le lesome le borobedi.
10  Mme Hosa wa bomorwa Merari o ne a na le barwa. Shimeri e ne e le tlhogo, gonne e ne e se leitibolo mme rraagwe o ne a mo tlhoma go nna tlhogo;
11  wa bobedi e le Hilekia, wa boraro e le Tebalia, wa bonè e le Sekarea. Barwa botlhe ba ga Hosa le bomorwarraagwe ba ne ba le lesome le boraro.
12  Mo makgamung ano a balebedi ba dikgoro, dikgosana di ne di na le ditiro tse di tshwanang le tsa bomorwarraabone, go direla mo ntlong ya ga Jehofa.
13  Ka jalo ba ne ba latlhela bola kaga yo mmotlana fela jaaka yo mogolo ka matlo a bone a borre, ka ga dikgoro tse di farologaneng.
14  Foo bola jo bo kafa botlhaba jwa wela Shelemia. Mme ba latlhela bola kaga Sekarea morwawe, mogakolodi yo o botlhale, mme bola jwa gagwe jwa tswela kwa bokone.
15  Jwa ga Obede-edome jwa tswela kwa borwa, mme bomorwawe ba nna le matlo a polokelo.
16  Jwa ga Shupime le Hosa jwa tswela kwa bophirima gaufi le Kgoro ya Shalekethe fa tseleng e kgolo e e tlhatlogang, setlhopha se se lebelelang se lebagane le setlhopha se se lebelelang;
17  go ela kwa botlhaba go ne go na le Balefi ba le barataro; go ela kwa bokone, ba letsatsi le le lengwe ba le banè; go ela kwa borwa, ba letsatsi le le lengwe ba le banè; mme ba matlo a polokelo, ka bobedi le bobedi;
18  ba tselana e e ruletsweng e e yang kwa bophirima, ba le banè kwa tseleng e kgolo, ba le babedi kwa tselaneng e e ruletsweng.
19  Ano e ne e le makgamu a balebedi ba dikgoro ba bomorwa Bakora le ba bomorwa Merari.
20  Fa e le Balefi bone, Ahija o ne a okametse matlotlo a ntlo ya Modimo wa boammaruri gape a okametse matlotlo a dilo tse di dirilweng boitshepo.
21  Bomorwa Ladane, bomorwa Mogereshone ba ga Ladane; ditlhogo tsa matlo a borre tsa ga Ladane wa Mogereshone, Jehieli.
22  Bomorwa Jehieli, Sethame le Joele morwarraagwe, ba ne ba okametse matlotlo a ntlo ya ga Jehofa.
23  A Baamerame, a Baisehare, a Baheberone, a Bausiele,
24  le e leng Shebuele morwa Gereshome morwa Moshe o ne a okametse mabolokelo.
25  Fa e le bomorwarraagwe bone, ba ga Eliasare go ne go na le Rehabia morwawe le Jeshaia morwawe le Jorame morwawe le Sikeri morwawe le Shelomothe morwawe.
26  Shelomothe yono le bomorwarraagwe ba ne ba okametse matlotlo otlhe a dilo tse di dirilweng boitshepo, tse kgosi Dafide le ditlhogo tsa matlo a borre, le balaodi ba dikete le ba makgolo, le balaodi ba masole ba neng ba di dirile boitshepo.
27  Ba ne ba dirile dilo tse di tswang kwa dintweng le tse di tswang mo thopong boitshepo gore ba tlhokomele ntlo ya ga Jehofa.
28  Le sotlhe se Samuele wa mmoni le Saulo morwa Kishe le Abenere morwa Nere le Joabe morwa Seruia ba neng ba se dirile boitshepo. Se ope fela a neng a se dira boitshepo se ne se le mo taolong ya ga Shelomithe le bomorwarraagwe.
29  Mo Baisehareng, Kenania le bomorwawe e ne e le ba tiro ya kwa ntle jaaka batlhankedi le jaaka baatlhodi mo Iseraele.
30  Mo Baheberoneng, Hashabia le bomorwarraagwe, banna ba ba nang le bokgoni, ba le sekete le makgolo a le supa, ba ne ba okametse tsamaiso ya Iseraele mo kgaolong ya Joredane go ela kwa bophirima ya tiro yotlhe ya ga Jehofa le tirelo ya kgosi.
31  Mo go ba Baheberone, Jerija e ne e le tlhogo ya Baheberone ka dikokomana tsa bone ka borraabonemogologolwane. Ba ne ba senkwa mo ngwageng wa bomasome a manè wa bogosi jwa ga Dafide, mme go ne ga fitlhelwa banna ba ba diganka ba ba thata mo go bone mo Jasere kwa Gileade.
32  Mme bomorwarraagwe, banna ba ba nang le bokgoni, ba ne ba le dikete di le pedi le makgolo a le supa, ditlhogo tsa matlo a borre. Ka jalo kgosi Dafide a ba abela go okamela Barubene le Bagada le sephatlo sa lotso lwa Bamanase, kaga kgang nngwe le nngwe ya Modimo wa boammaaruri le kgang ya kgosi.
11  Fa nako e ntse e tsamaya Baiseraele botlhe ba phuthegela kwa go Dafide kwa Heberone, ba re: “Bona! Re lerapo la gago le nama ya gago.
2  Maabane le mo nakong e e fetileng, le fa Saulo a ne a le kgosi, ke wena yo o neng o etelela Iseraele pele go tswa le go e tsenya; mme Jehofa Modimo wa gago a go raya a re, ‘Wena ka bowena o tla disa batho ba me ba Iseraele, e bile wena ka bowena o tla nna moeteledipele wa batho ba me ba Iseraele.’”
3  Ka jalo banna botlhe ba bagolwane ba Iseraele ba tla kwa kgosing kwa Heberone mme Dafide a dira kgolagano le bone kwa Heberone fa pele ga ga Jehofa; morago ga moo ba tlotsa Dafide go nna kgosi ya Iseraele, kafa lefokong la ga Jehofa ka Samuele.
4  Moragonyana Dafide le Iseraele yotlhe ba ya kwa Jerusalema, ke go re, Jebuse, kwa Bajebuse e neng e le banni ba lefatshe gone.
5  Mme banni ba Jebuse ba simolola go raya Dafide ba re: “Ga o kitla o tsena fano.” Le fa go ntse jalo, Dafide a thopa kago e e thata ya Siona, ke go re, Motse wa ga Dafide.
6  Ka jalo Dafide a re: “Ope fela yo o kgemethang Bajebuse pele, o tla nna tlhogo le kgosana.” Mme Joabe morwa Seruia a ya pele, mme a nna tlhogo.
7  Dafide a nna mo lefelong le go leng thata go le atamela. Ke gone ka moo ba neng ba le bitsa Motse wa ga Dafide.
8  A simolola go aga motse gotlhe fela, go tswa kwa Thoteng go ya kwa dikarolong tse di mo tikologong yotlhe, mme Joabe a tsosolosa motse otlhe fela.
9  Dafide a tswelela a nna mogolo thata, gonne Jehofa wa masomosomo o ne a na le ene.
10  Jaanong tseno ke ditlhogo tsa banna ba ba thata ba e neng e le ba ga Dafide, ba tshwere ka thata le ene mo bogosing jwa gagwe mmogo le Iseraele yotlhe, gore ba mo dire kgosi kafa lefokong la ga Jehofa malebana le Iseraele.
11  Mme leno ke lenaane la banna ba ba thata ba e neng e le ba ga Dafide: Jashobeame morwa Mohakemoni, tlhogo ya ba bararo. O ne a kgatikanya lerumo la gagwe mo go ba le makgolo a le mararo ba ba bolailweng ka nako e le nngwe.
12  Morago ga gagwe go ne go na le Eliasare morwa Dodo wa Moahohi.  O ne a le mongwe wa banna ba bararo ba ba thata.
13  Ke ene yo o neng a na le Dafide kwa Pase-damime, kwa Bafilisitia ba neng ba phuthegetse ntwa mmogo gone. Jaanong go ne go na le sebata sa tshimo se tletse barele, mme fa e le batho bone, ba ne ba tshabile ka ntlha ya Bafilisitia.
14  Mme a ema fa gare ga sebata seno a se golola, mme a nna a kgemetha Bafilisitia, mo Jehofa a neng a boloka ka poloko e kgolo.
15  Mme ba le bararo mo go ba le masome a mararo ba ba kwa tlhogong ba fologela kwa lefikeng, kwa go Dafide kwa logageng lwa Adulama, fa bothibelelo jwa Bafilisitia jone bo ne bo thibeletse mo lebaleng le le kwa tlase la Refaime.
16  Ka nako eo Dafide o ne a le mo lefelong le go leng thata go le atamela; mme ka nako eo setlhopha sa masole se se sireletsang sa Bafilisitia se ne se le kwa Bethelehema.
17  Morago ga nakonyana Dafide a bontsha keletso ya gagwe mme a re: “E kete nka nwa metsi a mogobe wa Bethelehema, o o kwa kgorong!”
18  Foo ba bararo ba itshubelela mo bothibelelong jwa Bafilisitia mme ba ga metsi mo mogobeng wa Bethelehema, o o kwa kgorong, ba tla ba a tshotse ba a tlisa kwa go Dafide. Dafide a se ka a dumela go a nwa, mme a a tshololela kwa go Jehofa.
19  Mme a re: “Go ka se direge ka nna, malebana le Modimo wa me, gore ke dire selo seno! A ke tshwanetse go nwa madi a banna bano ka go baya meya ya bone mo kotsing? Gonne ba ne ba a tlisitse ka go baya meya ya bone mo kotsing.” Mme a se ka a dumela go a nwa. Tseno ke dilo tse banna ba bararo ba ba thata ba di dirileng.
20  Mme Abishai morwarraagwe Joabe, o ne a nna tlhogo ya ba bararo; o ne a kgatikanya lerumo la gagwe mo go ba ba makgolo a mararo ba ba bolailweng, mme o ne a itsege jaaka bao ba bararo.
21  Mo go ba bararo bano o ne a tlhomologile thata go feta ba bangwe ba babedi, mme a nna tlhogo ya bone; le fa go ntse jalo o ne a se ka a fitlha mo go ba bararo ba ntlha.
22  Fa e le Benaia morwa Jehoiada, morwa monna yo o seganka, yo o neng a dira ditiro di le dintsi kwa Kabeseele, o ne a kgemetha barwa ba babedi ba ga Ariele wa kwa Moabe; mme ene ka boene a fologa a bolaya tau mo teng ga petse ya metsi mo letsatsing la go wa ga kapoko.
23  Mme ke ene yo o neng a bolaya monna wa Moegepeto, monna wa bogolo jo bo boitshegang, wa dikubita di le tlhano. Mme go ne go na le lerumo mo seatleng sa Moegepeto le le tshwanang le mosipuri wa balogi; le fa go ntse jalo o ne a fologela kwa go ene ka thobane mme a phamola lerumo mo seatleng sa Moegepeto mme a mmolaya ka lone lerumo la gagwe.
24  Benaia morwa Jehoiada o ne a dira dilo tseno, mme o ne a na le leina mo gare ga banna ba bararo ba ba thata.
25  Le fa a ne a tlhomologile go feta ba ba masome a mararo, le fa go ntse jalo, o ne a se ka a fitlha mo maemong a ba bararo ba ntlha. Le fa go ntse jalo, Dafide o ne a mo tlhoma go okamela bafemedi ba gagwe.
26  Fa e le banna ba ba thata ba mephato ya sesole, go ne go na le Asahele morwarraagwe Joabe, Elehanane morwa Dodo wa Bethelehema,
27  Shamothe wa Moharore, Helese wa Mopelone,
28  Ira morwa Ikeshe wa Motekoa, Abiesere wa Moanathothe,
29  Sibekai wa Mohusha, Ilai wa Moahohi,
30  Maharai wa Monetofa, Helede morwa Baana wa Monetofa,
31  Ithai morwa Ribai wa Gibea wa bomorwa Benjamine, Benaia wa Mopirathone,
32  Hurai go tswa kwa mekgatšheng e e phothoselang ya Gaashe, Abiele wa Moarebatha,
33  Asamafetha wa Mobaharume, Eliaba wa Moshaalabone,
34  bomorwa Hasheme wa Mogisone, Jonathane morwa Shagee wa Moharara,
35  Ahiame morwa Sakara wa Moharara, Elifale morwa Ure,
36  Hefere wa Momekera, Ahija wa Mopelone,
37  Hesero wa Mokaremele, Naarai morwa Esebai,
38  Joele morwarraagwe Nathane, Mibehare morwa Hageri,
39  Seleke wa Moamona, Naharai wa Moberothe, motsholadibetsa wa ga Joabe morwa Seruia,
40  Ira wa Moithire, Garebe wa Moithire,
41  Uria wa Mohite, Sabade morwa Alai,
42  Adina morwa Shisa wa Morubene, tlhogo ya Barubene, yo go neng go na le ba ba masome a mararo ka ene;
43  Hanane morwa Maaka, le Joshafate wa Momithene,
44  Usia wa Moashetarothe, Shama le Jeiele, bomorwa Hothame wa Moaroere,
45  Jediaele morwa Shimeri, le Joha morwarraagwe wa Motise,
46  Eliele wa Momahafa, le Jeribai le Joshafia bomorwa Elenaame, le Ithema wa Momoabe.
47  Eliele le Obede le Jaasiele wa Momesoba.
8  Benjamine ene, o ne a nna rraagwe Bela leitibolo la gagwe, wa bobedi e le Ashebele mme wa boraro e le Ahara,
2  wa bonè e le Noha mme wa botlhano e le Rafa.
3  Mme Bela a nna le bana ba basimane, Adara le Gera le Abihude,
4  le Abishua le Naamane le Ahoa,
5  le Gera le Shefufane le Hurame.
6  Mme bano e ne e le bomorwa Ehude. Bano e ne e le ditlhogo tsa matlo a borremogologolwane a banni ba Geba, mme ba ba isa botshwarwa kwa Manahathe.
7  Le Naamane le Ahija; le Gera—ke ene a neng a ba isa botshwarwa, mme a nna rraagwe Usa le Ahihude.
8  Fa e le Shaharaime ene, a nna rraagwe bana kwa nageng ya Moabe mme morago a ba tsamaisa. Basadi ba gagwe e ne e le Hushime le Baara.
9  Mme ka Hodeshe mosadi wa gagwe, a nna rraagwe Jobabe le Sibia le Mesha le Malekame,
10  le Jeuse le Sakia le Mirema. Bano e ne e le bomorwawe, ditlhogo tsa matlo a borremogologolwane.
11  Mme ka Hushime, a nna rraagwe Abitube le Elepaale.
12  Mme bomorwa Elepaale e ne e le Ebere le Mishame le Shemede, ba ba neng ba aga Ono le Lode le metse e e kafa tlase ga gagwe,
13  le Beria le Shema. Bano e ne e le ditlhogo tsa matlo a borremogologolwane, a banni ba Aijalona. Bano ke bone ba neng ba leleka banni ba Gathe.
14  Mme go ne go na le Ahio, Shashake le Jeremothe,
15  le Sebadia le Arada le Edere,
16  le Mikaele le Ishepa le Joha, bomorwa Beria,
17  le Sebadia le Meshulame le Hiseki le Hebere,
18  le Ishemerai le Isilia le Jobabe, bomorwa Elepaale,
19  le Jakime le Sikeri le Sabedi,
20  le Elienai le Silethai le Eliele,
21  le Adaia le Beraia le Shimerathe, bomorwa Shimei,
22  le Ishepane le Ebere le Eliele,
23  le Abedona le Sikeri le Hanane,
24  le Hanania le Elama le Anathothija,
25  le Ifedeia le Penuele, bomorwa Shashake,
26  le Shamesherai le Sheharia le Athalia,
27  le Jaareshia le Elija le Sikeri, bomorwa Jerohame.
28  Bano e ne e le ditlhogo tsa matlo a borremogologolwane ka masika a bone, dikgosana. Bano ke bone ba ba neng ba nna kwa Jerusalema.
29  Mme rraagwe Gibeone, e bong Jeiele, o ne a nna kwa Gibeone, mme leina la mosadi wa gagwe e ne e le Maaka.
30  Mme morwawe wa leitibolo, e ne e le Abedona, le Sure le Kishe le Baale le Nadabe,
31  le Gedore le Ahio le Sekere.
32  Fa e le Mikelothe ene, o ne a nna rraagwe Shimee. Mme tota bano ke bone ba neng ba nna fa pele ga bomorwarraabone kwa Jerusalema mmogo le bomorwarraabone.
33  Fa e le Nere ene, o ne a nna rraagwe Kishe; Kishe ene a nna rraagwe Saulo; Saulo ene a nna rraagwe Jonathane le Maleki-shua le Abinadabe le Eshebaale.
34  Mme morwa Jonathane e ne e le Meribe-baale. Fa e le Meribe-baale ene, o ne a nna rraagwe Mika.
35  Mme bomorwa Mika e ne e le Pithone le Meleke le Tarea le Ahase.
36  Fa e le Ahase ene, o ne a nna rraagwe Jehoada; Jehoada ene a nna rraagwe Alemethe le Asamafetha le Simeri. Simeri ene a nna rraagwe Mosa;
37  Mosa ene a nna rraagwe Binea, Rafae morwawe, Eleasa morwawe, Asele morwawe.
38  Mme Asele o ne a na le bana ba le barataro ba basimane, mme ano e ne e le maina a bone: Aserikame, Bokeru le Ishemaele le Shearia le Obadia le Hanane. Botlhe bano e ne e le bomorwa Asele.
39  Mme bomorwa Esheke morwarraagwe e ne e le Ulame leitibolo la gagwe, wa bobedi e le Jeushe mme wa boraro e le Elifelete.
40  Mme bomorwa Ulame ya nna banna ba ba pelokgale, ba ba thata, ba ba obang bora, ba na le bana ba le bantsi ba basimane le bana ba bana, ba le lekgolo le masome a le matlhano. Bano botlhe ba ne ba tswa mo go bomorwa Benjamine.
16  Ka jalo ba tsenya letlole la Modimo wa boammaaruri mme ba le baya mo teng ga mogope o Dafide a neng a o le tlhometse; mme ba simolola go isa ditshupelo tse di fisiwang le ditlhabelo tsa kabalano fa pele ga Modimo wa boammaaruri.
2  E rile Dafide a fetsa go isa tshupelo e e fisiwang le ditlhabelo tsa kabalano, a segofatsa batho mo leineng la ga Jehofa.
3  Mo godimo ga moo, a kgaoganyetsa Baiseraele botlhe, monna le mosadi, mongwe le mongwe senkgwe se se kgolokwe le kuku ya leungo la mokolane le kuku ya morara o o swabisitsweng.
4  Foo a baya bangwe ba Balefi jaaka badiredi fa pele ga letlole la ga Jehofa, gore ba gakologelwe ba bo ba leboge le go baka Jehofa Modimo wa Iseraele,
5  Asafe e le tlhogo, mme a latelwa ke Sekarea, le Jeiele le Shemiramothe le Jehiele le Matithia le Eliabe le Benaia le Obede-edome le Jeiele, ka mofuta wa diletswa tsa megala le ka diharepa, le Asafe ka disemebala a leletsa kwa godimo,
6  le Benaia le Jahasiele e bong baperesiti ka diterompeta fa pele ga letlole la kgolagano ya Modimo wa boammaaruri ka metlha.
7  E ne ya nna mo letsatsing leo Dafide a neng a ntsha moneelo lekgetlo la ntlha a leboga Jehofa ka Asafe le bomorwarraagwe:
8  “Ntshetshang Jehofa ditebogo; bitsang leina la gagwe,Itsiseng ditiro tsa gagwe mo ditšhabeng!
9  Mo opeleleng, mo leletseng pina,Tlhatlhanyang ka ditiro tsotlhe tsa gagwe tse di gakgamatsang.
10  Ipelafatseng ka leina la gagwe le le boitshepo,A pelo ya ba ba batlang Jehofa e ipele.
11  Batlang Jehofa le nonofo ya gagwe,Batlang sefatlhego sa gagwe ka metlha.
12  Gakologelwang ditiro tsa gagwe tse di gakgamatsang tse a di dirileng,Dikgakgamatso tsa gagwe le ditshwetso tsa boatlhodi tsa molomo wa gagwe,
13  Lona bana ba ga Iseraele motlhanka wa gagwe,Lona bomorwa Jakobe, ba ba tlhophilweng ba gagwe.
14  Ke Jehofa Modimo wa rona; ditshwetso tsa gagwe tsa boatlhodi di mo lefatsheng lotlhe.
15  Gakologelwang kgolagano ya gagwe ka bosakhutleng,Lefoko le a le laetseng, go fitlha dikokomaneng tse di sekete,
16  Kgolagano e a neng a e dira le Aborahame,Le maikano ao a a diretseng Isake.
17  E leng polelo e a neng a e boloka e eme e le molao mo go Jakobe,E le kgolagano e e nnang ka bosakhutleng mo go Iseraele,
18  A re, ‘Ke tla go naya lefatshe la Kanana,Go nna kabelo ya boswa jwa gago,’
19  E ne e le fa lo ne lo le mmalwa ka palo,Ee, lo le mmalwa thata, e bile lo le baagi ba baeng mo go lone.
20  Mme ba nna ba tsamayatsamaya go tswa setšhabeng go ya setšhabeng,Le go tswa bogosing go ya kwa setšhabeng se sengwe.
21  O ne a se ka a letla ope go ba tsietsa,Mme o ne a kgalemela dikgosi ka ntlha ya bone,
22  A re, ‘Lo se ka lwa ama batlodiwa ba me,E bile lo se ka lwa dira baporofeti ba me sepe se se bosula.’
23  Opelelang Jehofa lona lotlhe ba lefatshe!Letsatsi le letsatsi, itsiseng poloko e a e nayang!
24  Bolelang kgalalelo ya gagwe mo ditšhabeng,Ditiro tsa gagwe tse di gakgamatsang mo ditšhabeng tsotlhe.
25  Gonne Jehofa o mogolo e bile o tshwanelwa thata ke go bakwa,E bile o tshwanetse go boifiwa go feta medimo e mengwe yotlhe.
26  Gonne medimo yotlhe ya ditšhaba ke medimo e e se nang mosola.Fa e le Jehofa ene, o dirile magodimo.
27  Seriti le bontlentle di fa pele ga gagwe,Nonofo le boipelo di kwa lefelong la gagwe.
28  Nayang Jehofa, lona malapa a ditšhaba,Nayang Jehofa kgalalelo le nonofo.
29  Nayang Jehofa kgalalelo ya leina la gagwe,Tsholang mpho mme lo tle fa pele ga gagwe.Ikobeleng Jehofa lo le mo mokgabong o o boitshepo.
30  Nnang mo ditlhabing tse di botlhoko thata ka ntlha ya gagwe, lona lotlhe batho ba lefatshe!Le naga e e ungwang e tlhomamisitswe thata:Ga e kitla e reketlisiwa le ka motlha.
31  A magodimo a ipele, le lefatshe le itumele,Mme a ba bue mo gare ga ditšhaba ba re, ‘Jehofa ka boene ke kgosi jaanong!’
32  A lewatle le dume jaaka maru le se se tletseng mo go lone,A naga e itumele le sotlhe se se mo go yone.
33  Mme gape a ditlhare tsa sekgwa di ponyege ka boipelo ka ntlha ya ga Jehofa,Gonne o tlile go atlhola lefatshe.
34  Ntshetsang Jehofa ditebogo, gonne o molemo,Gonne bopelonomi jwa gagwe jwa lorato ke jwa bosakhutleng.
35  Mme lo re, ‘Re boloke tlhe Modimo wa poloko ya rona,Re phuthe o re golole mo ditšhabeng,Gore re ntshetse leina la gago le le boitshepo ditebogo, re bue ka boitumelo ka pako ya gago.
36  A go bakwe Jehofa Modimo wa Iseraele go tswa bosasimologeng go ya bosakhutleng.’”Mme batho botlhe ba re: “Amen!” mme ba baka Jehofa.
37  Mme a tlogela Asafe moo fa pele ga letlole la kgolagano ya ga Jehofa le bomorwarraagwe gore ba direle fa pele ga Letlole ka metlha, kafa go se se batlegang letsatsi lengwe le lengwe;
38  le Obede-edome le bomorwarraagwe, ba le masome a le marataro le borobedi, le Obede-edome morwa Jeduthune le Hosa jaaka balebedi ba dikgoro;
39  le moperesiti Sadoke le baperesiti bomorwarraagwe fa pele ga motlaagana wa ga Jehofa mo lefelong le le kwa godimo le le neng le le kwa Gibeone,
40  gore ba isetse Jehofa ditshupelo tse di fisiwang mo sebesong sa tshupelo e e fisiwang ka metlha mo mosong le mo maitseboeng le go e ntshetsa sotlhe se se kwadilweng mo molaong wa ga Jehofa o a neng a o laolela Iseraele;
41  ba na le Hemane le Jeduthune le banna ba bangwe botlhe ba ba tlhophilweng ba ba neng ba tlhaotswe ka maina gore ba leboge Jehofa, ka gonne “bopelonomi jwa gagwe jwa lorato ke jwa bosakhutleng”;
42  ba na le Hemane le Jeduthune, gore ba letse diterompeta le disemebala le diletswa tsa pina ya Modimo wa boammaaruri; le bomorwa Jeduthune kwa kgorong.
43  Mme batho botlhe ba ya mongwe le mongwe kwa ntlong ya gagwe. Ka jalo Dafide a ya go segofatsa ntlo ya gagwe.
18  Mme ga diragala morago ga moo gore Dafide a kgemethe Bafilisitia a ba fenye a bo a tsaya Gathe le metse e e kafa tlase ga gagwe mo seatleng sa Bafilisitia.
2  Morago ga moo a kgemetha Moabe, mme Bamoabe ba nna batlhanka ba ga Dafide ba ba tlisang sehuba.
3  Dafide a kgemetha Hadadesere kgosi ya Soba kwa Hamathe fa a ne a le mo tseleng a ya go tlhoma taolo ya gagwe kwa nokeng ya Euferatese.
4  Mo godimo ga moo, Dafide a thopa dikara di le sekete mo go ene le bapalami ba dipitse ba le dikete di le supa le banna ba le dikete di le masome a mabedi ba ba tsamayang ka dinao. Foo Dafide a kgaola mesifa ya maoto ya dipitse tsotlhe tsa dikara, mme a sadisa dipitse tsa dikara di le lekgolo.
5  E rile Siria wa Damaseko a tla go thusa Hadadesere kgosi ya Soba, Dafide a kgemetha banna ba le dikete di le masome a mabedi le bobedi ba Basiria.
6  Morago ga moo Dafide a baya ditlhopha tsa masole a a sireletsang kwa Siria wa Damaseko, mme Basiria ba nna batlhanka ba ga Dafide ba ba tlisang sehuba. Mme Jehofa a nna a naya Dafide poloko gongwe le gongwe kwa a neng a ya teng.
7  Mo godimo ga moo, Dafide a tsaya dithebe tsa gouta tse di kgolokwe tse di neng di le mo batlhankeng ba ga Hadadesere a di tlisa mo Jerusalema.
8  Mme Dafide a tsaya kgotlho e ntsi thata go tswa kwa Tibehathe le Kune, metse ya ga Hadadesere. Solomone a dira lewatle la kgotlho ka yone le dipilara le dilwana tsa kgotlho.
9  E rile Tou kgosi ya Hamathe a utlwa gore Dafide o ne a kgemethile mophato otlhe wa sesole wa ga Hadadesere kgosi ya Soba,
10  a akofa a roma Hadorame morwawe kwa go Kgosi Dafide go ya go mmotsa matsogo le go mo akgola ka gonne a ne a lole le Hadadesere mo a neng a mo tlhaba, (gonne Hadadesere o ne a thapiseditswe ntwa kgatlhanong le Tou,) mme mefuta yotlhe ya dilwana tsa gouta le selefera le kgotlho di ne di na le ene.
11  Tseno le tsone Kgosi Dafide a di itshepisetsa Jehofa mmogo le selefera le gouta e a neng a e tsere mo ditšhabeng tsotlhe, go tswa Edoma le go tswa Moabe le go tswa kwa go bomorwa Amona le go tswa kwa Bafilisitieng le go tswa kwa Amaleke.
12  Fa e le Abishai morwa Seruia, o ne a kgemetha Baedoma mo Mokgatšheng wa Letswai, ba le dikete di le lesome le borobedi.
13  Ka jalo a tlhoma ditlhopha tsa masole tse di sireletsang kwa Edoma, mme Baedoma botlhe ba nna batlhanka ba ga Dafide. Mme Jehofa a nna a boloka Dafide gongwe le gongwe kwa a neng a ya gone.
14  Mme Dafide a tswelela go busa mo Iseraele yotlhe, mme o ne a direla batho ba gagwe botlhe tshwetso ya boatlhodi le tshiamo a sa kgaotse.
15  Mme Joabe morwa Seruia o ne a okametse masole, mme Jehoshafate morwa Ahilude e ne e le mokwadi.
16  Mme Sadoke morwa Ahitube le Ahimeleke morwa Abiathare e ne e le baperesiti, mme Shafesha e ne e le mokwaledi.
17  Mme Benaia morwa Jehoiada o ne a okametse Bakeretha le Bapelethe; mme bomorwa Dafide ba nna mo maemong a ntlha kafa letlhakoreng la kgosi.
17  Mme ga diragala gore fela fa Dafide a sena go simolola go nna mo ntlong ya gagwe, Dafide a raya moporofeti Nathane a re: “Bona, ke nna mo ntlong ya masedara, mme letlole la kgolagano ya ga Jehofa le kafa tlase ga matsela a mogope.”
2  Foo Nathane a raya Dafide a re: “Sengwe le sengwe se se mo pelong ya gago, se dire, gonne Modimo wa boammaaruri o na le wena.”
3  Mme ga diragala mo bosigong joo gore lefoko la Modimo le tle kwa go Nathane, le re:
4  “Tsamaya mme o reye Dafide motlhanka wa me o re, ‘Jehofa o buile jaana: “Ga e kitla e nna wena yo o tla nkagelang ntlo e ke tla nnang mo go yone.
5  Gonne ga ke ise ke nne mo ntlong go simolola mo letsatsing le ke neng ka ntsha Iseraele ka lone go fitlha mo letsatsing leno, mme ke ne ke nna go tswa mo mogopeng o mongwe go ya mo mogopeng o mongwe le go tswa mo motlaaganeng o mongwe go ya go o mongwe.
6  Mo nakong yotlhe e ke neng ke tsamayatsamaya mo Iseraele yotlhe ka yone, a ke ne ka bua lefoko le le lengwe le mongwe wa baatlhodi ba Iseraele yo ke mo laetseng go disa batho ba me, ke re, ‘Ke ka ntlha yang fa lo sa nkagela ntlo ya masedara?’”’
7  “Mme o tla raya Dafide motlhanka wa me o re, ‘Jehofa wa masomosomo o buile jaana: “Nna ka bonna ke ne ka go tsaya mo mafulong gore o se tlhole o setse letsomane morago gore o nne moeteledipele wa batho ba me Iseraele.
8  Mme ke tla nna le wena gongwe le gongwe kwa o tsamayang gone, mme ke tla fedisa baba ba gago botlhe fa pele ga gago, mme ruri ke tla go direla leina jaaka leina la ba bagolo ba ba mo lefatsheng.
9  Mme ruri ke tla tlhomela batho ba me Iseraele lefelo mme ke ba jale, ruri ba tla aga fa ba leng gone, ga ba kitla ba tlhola ba tshwenngwa; e bile bomorwa tshiamololo ga ba kitla ba ba tshwenya gape, jaaka ba ne ba dira la ntlha,
10  le e leng go simolola mo metlheng ya fa ke ne ke tlhoma baatlhodi gore ba laole batho ba me Iseraele. Ke tla kokobetsa baba ba gago botlhe. Mme ke a go bolelela ka re, ‘Jehofa o tla go agela le ntlo.’
11  “‘“Go tla diragala gore fa malatsi a gago a wetse gore o ye go nna le borragomogologolwane, ruri ke tla tsosa losika lwa gago morago ga gago lo lo tla nnang mongwe wa bomorwao, mme ruri ke tla tlhomamisa bogosi jwa gagwe ka thata.
12  Ke ene yo o tla nkagelang ntlo, mme ke tla tlhomamisa setulo sa gagwe sa bogosi ka thata ka bosakhutleng.
13  Nna ke tla nna rraagwe, mme ene o tla nna morwaake; ga nkitla ke tlosa bopelonomi jwa me jwa lorato mo go ene ka tsela e ke neng ka bo tlosa ka yone mo go yo o neng a le pele ga gago.
14  Ke tla dira gore a eme mo ntlong ya me le mo bogosing jwa me ka bosakhutleng, mme setulo sa gagwe sa bogosi ka bosone e tla nna se se nnang ka bosakhutleng.”’”
15  Nathane o ne a bua le Dafide go ya ka mafoko ano otlhe le go ya ka ponatshegelo eno yotlhe.
16  Morago ga moo Kgosi Dafide a tsena mme a nna fa fatshe fa pele ga ga Jehofa a re: “Nna ke mang, wena Jehofa Modimo, le ntlo ya me ke eng go bo o ntlisitse go tla go fitlha fano?
17  Jaaka e kete seno ke sengwe se sennye mo matlhong a gago, wena Modimo, le fa go ntse jalo o bua kaga ntlo ya motlhanka wa gago go fitlha kwa lobakeng lo lo kgakala lo lo tlang, mme o ntebile go ya ka boemo jwa monna yo o nang le maemo a a kwa godimo, wena Jehofa Modimo.
18  Ke eng se sengwe se Dafide a ka se buang le wena ka ga go tlotla motlhanka wa gago, fa wena o itse motlhanka wa gago sentle?
19  Wena Jehofa, o dirile dilo tse dikgolo tseno tsotlhe ka ntlha ya motlhanka wa gago le tumalanong le pelo ya gago ka go dira gore dilo tsotlhe tse dikgolo tse di fitlheletsweng di itsiwe.
20  Wena Jehofa, ga go na ope yo o tshwanang le wena, e bile ga go na Modimo kwantle ga gago ka ga sotlhe se re se utlwileng ka ditsebe tsa rona.
21  Mme ke setšhaba sefe se sengwe mo lefatsheng se se tshwanang le batho ba gago ba Iseraele, se Modimo wa boammaaruri a neng a se ikgololela jaaka setšhaba, gore a ikabele leina la dilo tse dikgolo tse a di fitlheletseng le dilo tse di boitshegang ka go leleka ditšhaba fa pele ga batho ba gago ba o ba golotseng kwa Egepeto?
22  Mme o ne wa dira batho ba gago ba Iseraele go nna batho ba gago ka bosakhutleng, mme wena ka bowena, Jehofa, o ne wa nna Modimo wa bone.
23  Mme jaanong, wena Jehofa, a lefoko le o le buileng ka ga motlhanka wa gago le ka ga ntlo ya gagwe le ikanyege ka bosakhutleng, mme o dire fela jaaka o buile.
24  A leina la gago le ikanyege mme le nne legolo ka bosakhutleng, le re, ‘Jehofa wa masomosomo, Modimo wa Iseraele, ke Modimo mo go Iseraele,’ mme a ntlo ya ga Dafide motlhanka wa gago e nne e e nnelang ruri fa pele ga gago.
25  Gonne wena ka bowena, Modimo wa me, o senoletse motlhanka wa gago boikaelelo jwa go mo agela ntlo. Ke gone ka moo motlhanka wa gago a boneng lobaka lwa go rapela fa pele ga gago.
26  Mme jaanong, wena Jehofa, o Modimo wa boammaaruri, mme o solofetsa motlhanka wa gago molemo ono.
27  Mme jaanong tsaya boikarabelo mme o segofatse ntlo ya motlhanka wa gago gore e nne ka bosakhutleng fa pele ga gago; gonne wena ka bowena, Jehofa, o segofaditse, mme e segofetse ka bosakhutleng.”
9  Fa e le Baiseraele botlhe, ba ne ba kwadisitswe kafa losikeng; ba kwadilwe mo Bukeng ya Dikgosi tsa Iseraele. Mme Juda ka boyone e ne ya isiwa botshwarwa kwa Babelona ka ntlha ya bosaikanyegeng jwa bone.
2  Mme banni ba ntlha ba ba neng ba le mo thuong ya bone mo metseng ya bone e ne e le Baiseraele, baperesiti, Balefi le Banethinime.
3  Mme kwa Jerusalema go ne go nna bangwe ba bomorwa Juda le bangwe ba bomorwa Benjamine le bangwe ba bomorwa Eferaime le ba ga Manase:
4  Uthai morwa Amihude morwa Omeri morwa Imeri morwa Bani, ba bomorwa Perese morwa Juda.
5  Le ba Bashilo, Asaia wa leitibolo le bomorwawe.
6  Le ba bomorwa Sera, Jeuele, le bomorwarraabone ba le makgolo a le marataro le masome a le robongwe.
7  Le ba bomorwa Benjamine, Sallu morwa Meshulame morwa Hodafia morwa Hasenua,
8  le Ibeneia morwa Jerohame, le Ela morwa Usi morwa Mikeri, le Meshulame morwa Shefatia morwa Reuele morwa Ibenija.
9  Mme bomorwarraabone ka masika a bone ba ne ba le makgolo a le robongwe le masome a matlhano le borataro. Botlhe bano e ne e le banna ba e neng e le ditlhogo tsa borre ka ntlo ya borraabonemogologolwane.
10  Mme ba baperesiti e ne e le Jedaia le Jehoiaribe le Jakine,
11  le Asaria morwa Hilekia morwa Meshulame morwa Sadoke morwa Meraiothe morwa Ahitube, moeteledipele wa ntlo ya Modimo wa boammaaruri,
12  le Adaia morwa Jerohame morwa Pashure morwa Malekija, le Maasai morwa Adiele morwa Jahasera morwa Meshulame morwa Meshilemithe morwa Imere,
13  le bomorwarraabone, ditlhogo tsa ntlo ya borraabonemogologolwane, sekete le makgolo a le supa le masome a le marataro, banna ba ba thata ba ba nang le bokgoni jwa tiro ya go direla mo ntlong ya Modimo wa boammaaruri.
14  Mme ba Balefi e ne e le Shemaia morwa Hashube morwa Aserikame morwa Hashabia go tswa mo go bomorwa Merari;
15  le Bakabakare, Hereshe le Galale, le Matania morwa Miga morwa Sikeri morwa Asafe,
16  le Obadia morwa Shemaia morwa Galale morwa Jeduthune, le Berekia morwa Asa morwa Elekana, yo o neng a nna mo metsaneng ya Banetofa.
17  Mme balebedi ba dikgoro e ne e le Shalume le Akube le Talemone le Ahimane le morwarraabone Shalume tlhogo,
18  mme go fitlha ka nako eo o ne a le mo kgorong ya kgosi e e kafa botlhaba. Bano e ne e le balebedi ba dikgoro tsa mathibelelo a bomorwa Lefi.
19  Le Shalume morwa Kore morwa Ebiasafe morwa Kora le bomorwarraagwe ba ntlo ya ga rraagwe ba Bakora, ba ba okametseng tiro ya go direla, balebedi ba kgoro ya mogope, le borraabone ba ba okametseng bothibelelo jwa ga Jehofa, batlhokomedi ba tsela ya botseno.
20  Finease morwa Eliasare ke ene yo e neng e le moeteledipele wa bone mo nakong e e fetileng. Jehofa o ne a na le ene.
21  Sekarea morwa Meshelemia e ne e le molebedi wa kgoro ya botseno jwa mogope wa bokopanelo.
22  Botlhe ba ba neng ba tlhophilwe go nna balebedi ba dikgoro kwa direpoding ba ne ba le makgolo a mabedi le lesome le bobedi. Ba ne ba le mo metsaneng ya bone go ya kafa ba kwadisitsweng kafa losikeng ka gone. Dafide le Samuele wa mmoni ba ne ba tlhoma bano mo tirong ya bone e ba e abetsweng.
23  Mme bone le bomorwaabone ba ne ba okametse dikgoro tsa ntlo ya ga Jehofa, le ntlo ya mogope, gore ba dire tiro ya go e lebelela.
24  Balebedi ba dikgoro ba ne ba le kwa dintlheng tse nnè, kwa botlhaba, kwa bophirima, kwa bokone le kwa borwa.
25  Mme bomorwarraabone ba ba neng ba le mo metsaneng ya bone ba ne ba tshwanetse go tsena malatsi a le supa, nako le nako, mmogo le bano.
26  Gonne mo tirong e ba neng ba e abetswe go ne go na le banna ba le banè ba ba thata ba balebedi ba dikgoro. E ne e le Balefi, mme ba ne ba tlhokometse diphaposi tsa bojelo le matlotlo a ntlo ya Modimo wa boammaaruri.
27  Mme ba ne ba lala bosigo jotlhe ba dikologile ntlo ya Modimo wa boammaaruri; gonne ba ne ba dira tiro ya go lebelela, mme ba ne ba tlhokomela selotlolo, le go bula moso le moso.
28  Bangwe ba bone ba ne ba tlhokomela dilwana tsa tirelo, gonne ba ne ba di tsenya ka palo e bile ba di ntsha ka palo.
29  Bangwe ba bone e ne e le banna ba ba tlhomilweng gore ba okamele dilwana le dilwana tsotlhe tse di boitshepo le bupi jo bo boleta le beine le leokwane le lebano le leokwane la balema.
30  Mme bangwe ba bomorwa baperesiti e ne e le badiri ba setlolo sa leokwane la balema.
31  Mme Matithia wa Balefi, yo e neng e le leitibolo la ga Shalume wa Mokora, o ne a abetswe tiro ya go okamela dilo tse di besiwang mo dipaneng.
32  Bangwe ba bomorwa Bakohathe, e bong bomorwarraabone, ba ne ba okametse senkgwe se se tlhatlagantsweng, gore ba se baakanye sabata mongwe le mongwe.
33  Mme bano e ne e le baopedi, ditlhogo tsa borra Balefi mo diphaposing tsa bojelo, ba ba golotsweng mo tirong; gonne e ne e le boikarabelo jwa bone gore ba bo ba le kwa tirong motshegare le bosigo.
34  Bano e ne e le ditlhogo tsa borra Balefi ka masika a bone, dikgosana tsa bone. Bano ke bone ba ba neng ba nna kwa Jerusalema.
35  Mme rraagwe Gibeone, e bong Jeiele, o ne a nna kwa Gibeone. Mme leina la mosadi wa gagwe e ne e le Maaka.
36  Mme morwawe wa leitibolo, e ne e le Abedona, le Sure le Kishe le Baale le Nere le Nadabe,
37  le Gedore le Ahio le Sekarea le Mikelothe.
38  Fa e le Mikelothe ene, o ne a nna rraagwe Shimeame. Mme tota ke bone ba neng ba nna fa pele ga bomorwarraabone kwa Jerusalema mmogo le bomorwarraabone.
39  Fa e le Nere ene, o ne a nna rraagwe Kishe; Kishe ene a nna rraagwe Saulo; Saulo ene a nna rraagwe Jonathane le Maleki-shua le Abinadabe le Eshebaale.
40  Mme morwa Jonathane e ne e le Meribe-baale. Fa e le Meribe-baale ene, o ne a nna rraagwe Mika.
41  Mme bomorwa Mika e ne e le Pithone le Meleke le Taherea le Ahase.
42  Fa e le Ahase ene, o ne a nna rraagwe Jara; Jara ene a nna rrraagwe Alemethe le Asamafetha le Simeri. Simeri ene a nna rraagwe Mosa.
43  Fa e le Mosa ene, o ne a nna rraagwe Binea le Refaia morwawe, Eleasa morwawe, Asele morwawe.
44  Mme Asele o ne a na le bana ba le barataro ba basimane, mme ano e ne e le maina a bone: Aserikame, Bokeru le Ishemaele le Shearia le Obadia le Hanane. Bano e ne e le bomorwa Asele.
28  Mme Dafide a phuthela kwa Jerusalema dikgosana tsotlhe tsa Iseraele, dikgosana tsa ditso le dikgosana tsa makgamu a ba ba direlang kgosi le balaodi ba dikete le balaodi ba makgolo le balaodi ba dithoto tsotlhe le diruiwa tsa kgosi le tsa bomorwaayone, mmogo le badiredi ba ntlo ya kgosi le banna ba ba thata, le monna mongwe le mongwe yo o seganka yo o thata.
2  Foo kgosi Dafide a ema ka dinao mme a re: “Nkutlwang, bomorwarra le batho ba me. Fa e le nna, pelo ya me e ne ya rata thata go agela letlole la kgolagano ya ga Jehofa ntlo ya bonno le gore e nne jaaka sebeo sa dinao sa Modimo wa rona, mme ke ne ke dirile dipaakanyo tsa go aga.
3  Mme Modimo wa boammaaruri o ne a nthaya a re, ‘Ga o kitla o agela leina la me ntlo; gonne o monna wa dintwa, e bile o tsholotse madi.’
4  Ka jalo Jehofa Modimo wa Iseraele o ne a ntlhopha mo ntlong yotlhe ya ga rre gore ke nne kgosi ya Iseraele ka bosakhutleng; gonne o ne a tlhophile Juda go nna moeteledipele, mme mo ntlong ya Juda a tlhopha ntlo ya ga rre, mme mo gare ga bomorwarre, ke nna yo a neng a mo amogela, gore a ntire kgosi mo Iseraele yotlhe;
5  mme mo go bomorwaake botlhe (gonne barwa ba Jehofa a ba nneileng ba bantsi) a tlhopha Solomone morwaake gore a nne mo setulong sa bogosi sa ga Jehofa mo Iseraele.
6  “Mo godimo ga moo, a nthaya a re, ‘Solomone morwao ke ene yo o tla agang ntlo ya me le malwapa a me; gonne ke mo tlhophile go nna morwaake, mme nna ka bonna ke tla nna rraagwe.
7  Ke tla tlhomamisa bogosi jwa gagwe thata ka bosakhutleng fa a ka dira tshwetso e e nonofileng ya go diragatsa ditaelo tsa me le ditshwetso tsa me tsa boatlhodi, jaaka mo letsatsing leno.’
8  Mme jaanong, fa pele ga matlho a Iseraele yotlhe, phuthego ya ga Jehofa, le mo ditsebeng tsa Modimo wa rona, tlhokomelang lo bo lo batle ditaelo tsotlhe tsa ga Jehofa Modimo wa lona, gore lo tle lo rue lefatshe le le molemo le gore lo le fetisetse mo go bomorwaalona go nna boswa morago ga lona ka bosakhutleng.
9  “Mme wena Solomone morwaaka, itse Modimo wa ga rrago mme o mo direle ka pelo e e feletseng le ka moya o o itumetseng; gonne Jehofa o hukutsa dipelo tsotlhe, e bile o lemoga tshekamelo nngwe le nngwe ya dikakanyo. Fa o mmatla, o tla dira gore o mmone; mme fa o mo tlogela, o tla go latlha ka bosaengkae.
10  Bona jaanong, gonne Jehofa ka boene o go tlhophile gore o age ntlo gore e nne lefelo le le boitshepo. Nna pelokgale mme o dire.”
11  Mme Dafide a naya Solomone morwawe polane ya kago ya mathudi le ya matlo a yone le ya diphaposi tsa yone tsa polokelo le ya matlwana a yone a a kwa borulelong le diphaposi tsa yone tse di kwa teng tse di lefifi le ntlo ya sekhurumelo sa thuanyo;
12  le polane ya kago ya sengwe le sengwe e a neng a e newa ka tlhotlheletso, ya malwapa a ntlo ya ga Jehofa le ya diphaposi tsotlhe tsa bojelo mo tikologong yotlhe, ya matlotlo a ntlo ya Modimo wa boammaaruri le ya matlotlo a dilo tse di dirilweng boitshepo;
13  le ya makgamu a baperesiti le a Balefi le ya tiro yotlhe ya tirelo ya ntlo ya ga Jehofa le ya dilwana tsotlhe tsa tirelo ya ntlo ya ga Jehofa;
14  ya gouta ka bokete jwa yone, gouta ya dilwana tsotlhe tsa ditirelo tse di farologaneng, ya dilwana tsotlhe tsa selefera ka bokete jwa yone, ya dilwana tsotlhe tsa ditirelo tse di farologaneng;
15  le bokete jwa ditlhomo tsa dipone tsa gouta le dipone tsa tsone tsa gouta, ka bokete jwa ditlhomo tse di farologaneng tsa dipone le dipone tsa tsone, le ya ditlhomo tsa dipone tsa selefera ka bokete jwa setlhomo sa lobone le dipone tsa sone kafa tirelong ya ditlhomo tse di farologaneng tsa dipone;
16  le gouta ka bokete jwa yone ya ditafole tsa senkgwe se se tlhatlagantsweng ya ditafole tse di farologaneng, le selefera ya ditafole tsa selefera;
17  le diforoko le megopo le dinkgo tsa gouta e e itshekileng, le ya megopo e mennye ya gouta ka bokete jwa yone ya megopo e mennye e e farologaneng, le ya megopo e mennye ya selefera ka bokete jwa yone ya megopo e mennye e e farologaneng;
18  mme sebeso sa maswalo gouta e e itshekileng ka bokete jwa yone le ya setshwano sa kara, e leng, ditšheruba tsa gouta gore di tsharolole diphuka tsa tsone di bipe letlole la kgolagano ya ga Jehofa.
19  “O ne a nnaya temogo ya selo sotlhe se kwadilwe se tswa mo seatleng sa ga Jehofa, le ya ditiro tsotlhe tsa polane ya kago.”
20  Mme Dafide a tswelela a raya Solomone morwawe a re: “O nne pelokgale o nonofe mme o dire. O se ka wa boifa le fa e le go tshoga, gonne Jehofa Modimo, Modimo wa me, o na le wena. Ga a kitla a go latlha le fa e le go go tlogela go fitlha tiro yotlhe ya tirelo ya ntlo ya ga Jehofa e weditswe.
21  Mme ano ke makgamu a baperesiti le Balefi a tirelo yotlhe ya ntlo ya Modimo wa boammaaruri; e bile mongwe le mongwe yo o ratang yo o setswerere mo tirelong yotlhe o na le wena mo tirong yotlhe, le dikgosana le batho botlhe, gore ba diragatse mafoko otlhe a gago.”
27  Fa e le bomorwa Iseraele ka palo ya bone, ditlhogo tsa matlo a borre le dikgosi tsa dikete le tsa makgolo le batlhankedi ba bone ba ba neng ba direla kgosi mo kgannyeng nngwe le nngwe ya makgamu a ba ba neng ba tsena le ba ba neng ba tswa kgwedi le kgwedi mo dikgweding tsotlhe tsa ngwaga, lekgamu lengwe le lengwe le ne le na le ba le dikete di le masome a mabedi le bonè.
2  Lekgamu la ntlha la kgwedi ya ntlha le ne le okametswe ke Jashobeame morwa Sabediele, mme mo lekgamung la gagwe go ne go na le ba le dikete di le masome a mabedi le bonè.
3  Bangwe ba bomorwa Perese tlhogo ya balaodi botlhe ba ditlhopha tse di direlang e ne e le ba kgwedi ya ntlha.
4  Mme lekgamu la kgwedi ya bobedi le ne le okametswe ke Dodai wa Moahohi ka lekgamu la gagwe, mme Mikelothe e ne e le moeteledipele, mme mo lekgamung la gagwe go ne go na le ba le dikete di le masome a mabedi le bonè.
5  Molaodi wa setlhopha sa boraro se se direlang sa kgwedi ya boraro e ne e le Benaia morwa Jehoiada moperesiti yo mogolo, mme mo lekgamung la gagwe go ne go na le ba le dikete di le masome a mabedi le bonè.
6  Benaia yono e ne e le monna yo o thata wa ba le masome a mararo e bile a okametse ba ba masome a mararo bano; mme lekgamu la gagwe le ne le okametswe ke Amisabade morwawe.
7  Wa bonè wa kgwedi ya bonè e ne e le Asahele, morwarraagwe Joabe, le Sebadia morwawe morago ga gagwe, mme mo lekgamung la gagwe go ne go na le ba le dikete di le masome a mabedi le bonè.
8  Molaodi wa botlhano wa kgwedi ya botlhano e ne e le Shamehuthe wa Moiserahia, mme mo lekgamung la gagwe go ne go na le ba le dikete di le masome a mabedi le bonè.
9  Wa borataro wa kgwedi ya borataro e ne e le Ira morwa Ikeshe wa Motekoa, mme mo lekgamung la gagwe go ne go na le dikete di le masome a mabedi le bonè.
10  Wa bosupa wa kgwedi ya bosupa e ne e le Helese wa Mopelone wa bomorwa Eferaime, mme mo lekgamung la gagwe go ne go na le ba le dikete di le masome a mabedi le bonè.
11  Wa borobedi wa kgwedi ya borobedi e ne e le Sibekai wa Mohusha wa Basera, mme mo lekgamung la gagwe go ne go na le ba le dikete di le masome a mabedi le bonè.
12  Wa borobongwe mo kgweding ya borobongwe e ne e le Abiesere wa Moanathothe wa Babenjamine, mme mo lekgamung la gagwe go ne go na le ba le dikete di le masome a mabedi le bonè.
13  Wa bolesome wa kgwedi ya bolesome e ne e le Maharai wa Monetofa wa Basera, mme mo lekgamung la gagwe go ne go na le ba le dikete di le masome a mabedi le bonè.
14  Wa bolesome le bongwe wa kgwedi ya bolesome le bongwe e ne e le Benaia wa Mopirathone wa bomorwa Eferaime, mme mo lekgamung la gagwe go ne go na le ba le dikete di le masome a mabedi le bonè.
15  Wa bolesome le bobedi wa kgwedi ya bolesome le bobedi e ne e le Heledai wa Monetofa, wa ga Otheniele, mme mo lekgamung la gagwe go ne go na le ba le dikete di le masome a mabedi le bonè.
16  Mo ditsong tsa Iseraele, moeteledipele wa lwa Barubene e ne e le Eliesere morwa Sikeri; wa lwa Basimeone, e ne e le Shefatia morwa Maaka;
17  wa ga Lefi, Hashabia morwa Kemuele; wa ga Arone, Sadoke;
18  wa ga Juda, Elihu, mongwe wa bomorwarraagwe Dafide; wa ga Isakare, Omeri morwa Mikaele;
19  wa ga Sebulone, Ishemaia morwa Obadia; wa ga Nafetali, Jerimothe morwa Asariele;
20  wa bomorwa Eferaime, Hoshea morwa Asasia; wa sephatlo sa lotso lwa ga Manase, Joele morwa Pedaia;
21  wa sephatlo sa lotso lwa ga Manase kwa Gileade, Ido morwa Sekarea; wa ga Benjamine, Jaasiele morwa Abenere;
22  wa ga Dana, Asarele morwa Jerohame. Tseno e ne e le dikgosana tsa ditso tsa Iseraele.
23  Mme Dafide o ne a se ka a tsaya palo ya ba ba simololang ka dingwaga di le masome a mabedi go ya kwa tlase, ka gonne Jehofa o ne a solofeditse go ntsifatsa Iseraele jaaka dinaledi tsa magodimo.
24  Joabe morwa Seruia ka boene o ne a simolotse go bala, mme a se ka a fetsa; mme Iseraele ya galefelwa ka ntlha ya seno, mme palo ya se ka ya tla mo pegong ya ditiragalo tsa metlha ya ga Kgosi Dafide.
25  Mme yo o neng a okametse matlotlo a kgosi e ne e le Asamafetha morwa Adiele. Yo o neng a okametse matlotlo a a kwa nageng, mo metseng le mo metsaneng le mo ditoreng e ne e le Jonathane morwa Usia.
26  Yo o neng a okametse badiri ba tiro kwa nageng, ba ba neng ba lema mmu, e ne e le Eseri morwa Kelube.
27  Yo o neng a okametse masimo a mofine e ne e le Shimei wa Morama; mme yo o neng a okametse se se neng se le mo masimong a mofine a a tlamelang ka beine e ne e le Sabedi wa Moshifime.
28  Yo o neng a okametse dikgwa tsa motlhware le ditlhare tsa mosikamore tse di neng di le kwa Shefela e ne e le Baale-hanane wa Mogedere; mme Joashe o ne a okametse mabolokelo a leokwane.
29  Yo o neng a okametse metlhape e e neng e fula kwa Sharona e ne e le Shiterai wa Mosharona; mme yo o neng a okametse metlhape mo mabaleng a a kwa tlase e ne e le Shafate morwa Adelai.
30  Yo o neng a okametse dikamela e ne e le Obile wa Moishemaele; mme yo o neng a okametse diesele tse di namagadi e ne e le Jehedeia wa Momeronothe.
31  Yo o neng a okametse matsomane e ne e le Jasise wa Mohagere. Botlhe bano e ne e le balaodi ba dithoto tse e neng e le tsa ga Kgosi Dafide.
32  Mme Jonathane, ngwana wa ga morwarraagwe Dafide, e ne e le mogakolodi, monna wa tlhaloganyo, gape e le mokwaledi; mme Jehiele morwa Hakemoni o ne a na le bomorwa kgosi.
33  Mme Ahitofele e ne e le mogakolodi wa kgosi; mme Hushai wa Moareka e ne e le molekane wa kgosi.
34  Mme morago ga ga Ahitofele go ne go na le Jehoiada morwa Benaia le Abiathare; mme Joabe e ne e le molaodi wa masole a kgosi.
7  Jaanong bomorwa Isakare e ne e le Tola le Pua, Jashube le Shimerone, ba le banè.
2  Mme bomorwa Tola e ne e le Usi le Refaia le Jeriele le Jahamai le Ibesame le Shemuele, ditlhogo tsa ntlo ya borraabonemogologolwane. Mo go ba ga Tola go ne go na le banna ba ba pelokgale, ba ba thata, ka masika a bone. Palo ya bone mo metlheng ya ga Dafide e ne e le dikete di le masome a mabedi le bobedi le makgolo a le marataro.
3  Mme bomorwa Usi e ne e le Iserahia; mme bomorwa Iserahia e ne e le Mikaele le Obadia le Joele, Ishia,     , ba le batlhano, botlhe fela e le ditlhogo.
4  Mme mephato ya masole a ntwa, a le dikete di le masome a marataro le borataro e ne e na le bone ka masika a bone, kafa ntlong ya borraabonemogologolwane, gonne ba ne ba na le basadi ba le bantsi le barwa.
5  Mme bomorwarraabone ba malapa otlhe a ga Isakare e ne e le banna ba ba pelokgale ba ba thata, ba le dikete di le masome a le robedi le bosupa ka go kwadisiwa ga bone botlhe kafa losikeng.
6  Bomorwa Benjamine e ne e le Bela le Bekere le Jediaele, ba le bararo.
7  Mme bomorwa Bela e ne e le Esebone le Usi le Usiele le Jerimothe le Iri, ba le batlhano, ditlhogo tsa ntlo ya borraabonemogologolwane, banna ba ba pelokgale ba ba thata; mme ba ba kwadisitsweng kafa losikeng ba bone ba ne ba le dikete di le masome a mabedi le bobedi le masome a le mararo le bonè.
8  Mme bomorwa Bekere e ne e le Semira le Joashe le Eliesere le Elioenai le Omeri le Jeremothe le Abija le Anathothe le Alemethe, botlhe bano e le bomorwa Bekere.
9  Mme go kwadisiwa ga bone kafa losikeng go ya kafa ditlhogong tsa ntlo ya borraabonemogologolwane, banna ba ba pelokgale ba ba thata, e ne e le dikete di le masome a mabedi le makgolo a mabedi.
10  Mme bomorwa Jediaele e ne e le Bilehane; mme bomorwa Bilehane e ne e le Jeushe le Benjamine le Ehude le Kenana le Sethane le Tareshishe le Ahishahare.
11  Bano botlhe e ne e le bomorwa Jediaele, kafa ditlhogong tsa borraabonemogologolwane, banna ba ba pelokgale ba ba thata, dikete di le lesome le bosupa le makgolo a le mabedi ba ba yang sesoleng gore ba ye ntweng.
12  Mme Bashupime le Bahupime e ne e le bomorwa Iri; Bahushime e ne e le bomorwa Ahere.
13  Bomorwa Nafetali e ne e le Jahasiele le Guni le Jesere le Shalume, bomorwa Bileha.
14  Bomorwa Manase e ne e le Aseriele, yo o neng a tsholwa ke mogadingwana wa gagwe wa Mosiria. (O ne a tshola Makire rraagwe Gileade.
15  Mme Makire a tseela Hupime le Shupime basadi, mme leina la ga kgaitsadie e ne e le Maaka.) Mme leina la wa bobedi e ne e le Selofehade, mme Selofehade a nna le bana ba basetsana.
16  Fa nako e ntse e tsamaya Maaka, mosadi wa ga Makire, a tshola ngwana wa mosimane mme a mo raya leina a re Pereshe; mme leina la ga morwarraagwe e ne e le Shereshe; mme bomorwawe e ne e le Ulame le Rekeme.
17  Mme bomorwa Ulame e ne e le Bedane. Bano e ne e le bomorwa Gileade morwa Makire morwa Manase.
18  Mme kgaitsadie e ne e le Hamolekethe. O ne a tshola Ishehode le Abiesere le Mahela.
19  Mme bomorwa Shemida e ne ya nna Ahiane le Shekema le Likhi le Aniame.
20  Mme bomorwa Eferaime e ne e le Shuthela le Berede morwawe le Tahathe morwawe le Eleada morwawe le Tahathe morwawe,
21  le Sabade morwawe le Shuthela morwawe le Esere le Eleade. Mme banna ba Gathe ba ba neng ba tsholelwa mo lefatsheng leo ba ne ba ba bolaya ka gonne ba ne ba tlile go tsaya diruiwa tsa bone.
22  Mme Eferaime rraabone a hutsafala malatsi a le mantsi, mme bomorwarraagwe ba nna ba tla go mo gomotsa.
23  Morago ga moo a robala le mosadi wa gagwe, mme a ima a ba a tshola ngwana wa mosimane. Mme a mo raya leina a re Beria, ka gonne o ne a nna mo ntlong ya gagwe ka masetlapelo.
24  Mme morwadie e ne e le Sheera, mme a aga Bethe-horona, o o kwa tlase le o o kwa godimo, le Usene-sheera.
25  Gape go ne go na le Refahe morwawe, le Reshefe, le Tela morwawe, le Tahane morwawe,
26  Ladane morwawe, Amihude morwawe, Elishama morwawe,
27  Nune morwawe, Jehoshua morwawe.
28  Mme thuo ya bone le mafelo a bone a bonno e ne e le Bethele le metse e e kafa tlase ga gagwe mme, go ya kwa botlhaba, Naarane, go ya kwa bophirima, Gesere le metse e e kafa tlase ga gagwe, le Shekeme le metse e e kafa tlase ga gagwe go ya go fitlha kwa Gasa le metse e e kafa tlase ga gagwe;
29  mme kafa letlhakoreng la bomorwa Manase Bethe-sheane le metse e e kafa tlase ga gagwe, Taanake le metse e e kafa tlase ga gagwe, Megido le metse e e kafa tlase ga gagwe, Dora le metse e e kafa tlase ga gagwe. Bomorwa Josefa e leng morwa Iseraele ba ne ba nna mo go yone.
30  Bomorwa Ashera e ne e le Imina le Ishefa le Ishifi le Beria; mme Sera e ne e le kgaitsadiabone.
31  Mme bomorwa Beria e ne e le Hebere le Malekiele, yo e neng e le rraagwe Biresaithe.
32  Fa e le Hebere ene, o ne a nna rraagwe Jafelete le Shomere le Hothame, le Shua kgaitsadiabone.
33  Mme bomorwa Jafelete e ne e le Pasake le Bimehale le Ashefathe. Bano e ne e le bomorwa Jafelete.
34  Mme bomorwa Shemere e ne e le Ahi le Rogahe, Jehuba le Arame.
35  Mme bomorwa Heleme morwarraagwe e ne e le Sofa le Imena le Sheleshe le Amale.
36  Bomorwa Sofa e ne e le Sua le Harenefere le Shuale le Beri le Imira,
37  Besere le Hode le Shamma le Shileshahe le Itherane le Beere.
38  Mme bomorwa Jethere e ne e le Jefune le Pisepa le Are.
39  Mme bomorwa Ula e ne e le Ara le Haniele le Risia.
40  Bano botlhe e ne e le bomorwa Ashera, ditlhogo tsa ntlo ya borraabonemogologolwane, banna ba ba tlhophilweng ba ba pelokgale, ba ba thata, ditlhogo tsa dikgosana; mme ba ne ba kwadisitswe kafa losikeng mo sesoleng mo ntweng. Palo ya bone e ne e le banna ba le dikete di le masome a mabedi le borataro.
23  Mme Dafide o ne a tsofetse a kgotsofetse ka malatsi, ka jalo a dira Solomone morwawe kgosi mo Iseraele.
2  Mme a phutha dikgosana tsotlhe tsa Iseraele le baperesiti le Balefi.
3  Ka jalo Balefi ba ne ba balwa go simolola ka ba ba nang le dingwaga di le masome a mararo go ya kwa godimo; mme palo ya bone, tlhogo nngwe le nngwe ya bone, monna mongwe le mongwe wa bone yo o nonofileng, ya nna dikete di le masome a mararo le borobedi.
4  Ba ba neng ba direla jaaka baokamedi ba tiro ya ntlo ya ga Jehofa mo go bano ba ne ba le dikete di le masome a mabedi le bonè; mme ba ba neng ba direla jaaka badiredi le baatlhodi ba ne ba le dikete di le thataro;
5  le balebedi ba dikgoro ba le dikete tse nnè le dikete tse nnè tsa ba ba nayang Jehofa pako ka diletswa tse Dafide a neng a re “Ke di diretse go ntsha pako.”
6  Foo Dafide a ba abela bomorwa Lefi ka makgamu a bone, e leng Gereshone, Kohathe le Merari.
7  Bagereshone, Ladane le Shimei.
8  Bomorwa Ladane e ne e le kgosana Jehiele le Sethame le Joele, ba le bararo.
9  Bomorwa Shimei e ne e le Shelemothe le Hasiele le Harana, ba le bararo. Bano e ne e le ditlhogo tsa borre tsa ga Ladane.
10  Mme bomorwa Shimei e ne e le Jahathe, Sina le Jeushe le Beria. Ba banè bano e ne e le bomorwa Shimei.
11  Mme Jahathe a nna tlhogo, mme wa bobedi ya nna Sisahe. Fa e le Jeushe le Beria bone, ba ne ba se na barwa ba le bantsi; ka jalo ba ne ba nna ntlo ya ga rre ya setlhopha se le sengwe sa batho ba maemo.
12  Bomorwa Kohathe e ne e le Amerame, Isehare, Heberone le Usiele, ba le banè.
13  Bomorwa Amerame e ne e le Arone le Moshe. Mme Arone o ne a lomololwa gore a itshepise Boitshepo jwa Maitshepo, ene le bomorwawe ka bosakhutleng, gore ba kuise mosi wa setlhabelo fa pele ga ga Jehofa, go mo direla le go segofatsa ka leina la gagwe ka bosakhutleng.
14  Fa e le Moshe monna wa Modimo wa boammaaruri, bomorwawe ba ne ba tswelela go bidiwa mo gare ga lotso lwa Balefi.
15  Bomorwa Moshe e ne e le Gereshome le Eliesere.
16  Bomorwa Gereshome e ne e le tlhogo Shebuele.
17  Mme bomorwa Eliesere ya nna tlhogo Rehabia; mme Eliesere a se ka a nna le barwa ba bangwe gape, mme bomorwa Rehabia bone ba ne ba nna bantsi fela thata.
18  Bomorwa Isehare e ne e le kgosana Shelomithe.
19  Bomorwa Heberone e ne e le tlhogo Jeria, wa bobedi e le Amaria, wa boraro e le Jahasiele mme wa bonè e le Jekameame.
20  Bomorwa Usiele e ne e le tlhogo Mika mme wa bobedi e le Ishia.
21  Bomorwa Merari e ne e le Maheli le Mushi. Bomorwa Maheli e ne e le Eliasare le Kishe.
22  Mme Eliasare a swa; mme o ne a nnile le bana ba basetsana, e seng bana ba basimane. Ka jalo bomorwa Kishe e bong bomorwarraabone ba ba tsaya go nna basadi ba bone.
23  Bomorwa Mushi e ne e le Maheli le Edere le Jeremothe, ba le bararo.
24  Bano e ne e le bomorwa Lefi ka ntlo ya borraabone, ditlhogo tsa borre, ka ba ba tlhomilweng ba bone, ka palo ya maina, tlhogo nngwe le nngwe ya bone, badiri ba tiro ba tirelo ya ntlo ya ga Jehofa, go simolola ka ba ba nang le dingwaga di le masome a mabedi go ya kwa godimo.
25  Gonne Dafide o ne a rile: “Jehofa Modimo wa Iseraele o neile batho ba gagwe boikhutso, mme o tla aga mo Jerusalema ka bosakhutleng.
26  Mme gape Balefi ga ba kitla ba tshwanelwa ke go sikara motlaagana kgotsa sepe sa dilwana tsa one tsa tirelo ya one.”
27  Gonne go ya ka mafoko a bofelo a ga Dafide bano e ne e le palo ya bomorwa Lefi go simolola ka ba ba nang le dingwaga di le masome a mabedi go ya kwa godimo.
28  Gonne tiro ya bone e ne e le mo taolong ya bomorwa Arone ya go direla mo ntlong ya ga Jehofa mo malwapeng le mo diphaposing tsa bojelo le ya go itshekisa sengwe le sengwe se se boitshepo le tiro ya go direla mo ntlong ya Modimo wa boammaaruri,
29  le ya senkgwe se se tlhatlagantsweng le ya bupi jo bo boleta jwa tshupelo ya dijo tsa ditlhaka le ya dipapetlana tsa senkgwe se se sa bedisiwang le ya dikuku tse di apeilweng ka pane le ya tlhama e e tlhakantsweng le ya dilekanyo tsotlhe tsa bontsi le bogolo;
30  le ya go ema moso le moso go leboga le go baka Jehofa, le go dira jalo mo maitseboeng;
31  le ya go isetsa Jehofa ditlhabelo dingwe le dingwe ka bosabata, ka dingwedi tse disha le ka dipaka tsa moletlo, ka palo go ya ka molao o o amanang le bone, ka metlha fa pele ga ga Jehofa.
32  Mme ba tlhokomela go disiwa ga mogope wa bokopanelo le go disiwa ga lefelo le le boitshepo le go disiwa ga bomorwarraabone e bong bomorwa Arone mo tirelong ya ntlo ya ga Jehofa.
22  Foo Dafide a re: “Eno ke ntlo ya ga Jehofa Modimo wa boammaaruri, mme seno ke sebeso sa tshupelo e e fisiwang ya Iseraele.”
2  Jaanong Dafide a re go phuthiwe baagi ba baeng ba ba neng ba le mo lefatsheng la Iseraele, mme a ba tlhoma jaaka babetli ba maje gore ba betle maje a a matlhakore a le manè a a lekalekanang gore go agiwe ntlo ya Modimo wa boammaaruri.
3  Mme Dafide a baakanya tshipi e ntsi thata gore go dirwe dimapo tsa ditswalo tsa dikgoro le ditshwaraganyi, le kgotlho e e bontsi jo bo ka se kang jwa lekanngwa bokete,
4  le dikota tsa mosedara tse di se nang palo; gonne Basidona le Bature ba ne ba tlisa dikota tsa mosedara di le dintsi thata kwa go Dafide.
5  Ka jalo Dafide a re: “Solomone morwaake o mmotlana e bile o bokoa, mme ntlo e e tshwanetseng ya agelwa Jehofa e tshwanetse go nna kgolo ga gaisa mme e farologane le mafatshe otlhe ka bontle. Jaanong, mma ke mmaakanyetse.” Ka jalo Dafide a baakanya dilo di le dintsi pele ga loso lwa gagwe.
6  Mo godimo ga moo, a bitsa Solomone morwawe gore a mo laolele go agela Jehofa Modimo wa Iseraele ntlo.
7  Dafide a raya Solomone morwawe a re: “Fa e le nna, pelo ya me e ne ya rata thata go agela leina la ga Jehofa Modimo wa me ntlo.
8  Mme lefoko la ga Jehofa le ne la tla kgatlhanong le nna, le re, ‘O tsholotse madi a mantsi thata, e bile o lole dintwa tse dikgolo. Ga o kitla o agela leina la me ntlo, gonne o tsholotse madi a mantsi thata mo lefatsheng fa pele ga me.
9  Bona! O tla tsholelwa ngwana wa mosimane. Ene ka boene o tla itshupa e le monna wa boikhutso, mme ke tla mo naya boikhutso mo babeng botlhe ba gagwe mo tikologong yotlhe; gonne leina la gagwe e tla nna Solomone, ke tla naya Iseraele kagiso le tidimalo mo metlheng ya gagwe.
10  Ke ene yo o tla agelang leina la me ntlo, mme ene o tla nna morwaake, mme nna ke tla nna rraagwe. Ke tla tlhomamisa setulo sa gagwe sa bogosi thata mo Iseraele ka bosakhutleng.’
11  “Jaanong morwaaka, e kete Jehofa a ka nna le wena, mme o atlege o age ntlo ya ga Jehofa Modimo wa gago, fela jaaka a buile kaga gago.
12  Fela e kete Jehofa a ka go naya botlhale le tlhaloganyo, e kete a ka go naya taolo malebana le Iseraele le go boloka molao wa ga Jehofa Modimo wa gago.
13  Ka tsela eo o tla atlega fa o tlhokomela go diragatsa melao le ditshwetso tsa boatlhodi tse Jehofa a neng a di laela Moshe malebana le Iseraele. Nna pelokgale o nonofe. O se ka wa boifa le fa e le go tshoga.
14  Bona, mo pogisegong ya me ke baakanyeditse ntlo ya ga Jehofa ditalenta tsa gouta di le dikete di le lekgolo le ditalenta tsa selefera di le milione, mme kgotlho le tshipi ga go na tsela ya go di lekanya bokete ka gonne di dintsi thata; ke baakantse dikota le maje, mme tsone o tla di oketsa.
15  Go na le badiri ba tiro ba bantsi thata ba ba nang le wena, babetli ba maje le ba ba dirang ka maje le logong le mongwe le mongwe yo o setswerere mo tirong ya mofuta mongwe le mongwe.
16  Gouta, selefera le kgotlho le tshipi ga go na tsela ya go di bala. Nanoga mme o dire, mme e kete Jehofa a ka nna le wena.”
17  Dafide a laela dikgosana tsotlhe tsa Iseraele gore di thuse Solomone morwawe, a re:
18  “A Jehofa Modimo wa lona ga a na le lona, mme a ga a lo naya boikhutso mo tikologong yotlhe? Gonne o tsentse banni ba lefatshe leno mo seatleng sa me, mme lefatshe le fentswe fa pele ga ga Jehofa le fa pele ga batho ba gagwe.
19  Jaanong tlhomang pelo ya lona le moya wa lona gore lo botse mo go Jehofa Modimo wa lona, mme lo nanoge lo age lefelo le le boitshepo la ga Jehofa Modimo wa boammaaruri, gore lo tlise letlole la kgolagano ya ga Jehofa le dilwana tse di boitshepo tsa Modimo wa boammaaruri mo ntlong e e agetsweng leina la ga Jehofa.”
6  Bomorwa Lefi e ne e le Gereshone, Kohathe le Merari.
2  Mme bomorwa Kohathe e ne e le Amerame, Isehare le Heberone le Usiele.
3  Mme bomorwa Amerame e ne e le Arone le Moshe, gape go ne go na le Miriame. Mme bomorwa Arone e ne e le Nadabe le Abihu, Eliasare le Ithamare.
4  Mme Eliasare ene, o ne a nna rraagwe Finease. Finease a nna rraagwe Abishua.
5  Abishua ene a nna rraagwe Buki; Buki ene a nna rraagwe Usi.
6  Usi ene a nna rraagwe Serahia; Serahia ene a nna rraagwe Meraiothe.
7  Meraiothe a nna rraagwe Amaria; Amaria ene a nna rraagwe Ahitube.
8  Ahitube ene a nna rraagwe Sadoke; Sadoke ene a nna rraagwe Ahimaase.
9  Ahimaase ene a nna rraagwe Asaria. Asaria ene a nna rraagwe Johanane.
10  Johanane ene a nna rraagwe Asaria. Ke ene yo o neng a direla jaaka moperesiti mo ntlong e Solomone a neng a e aga kwa Jerusalema.
11  Mme Asaria a nna rraagwe Amaria. Amaria ene a nna rraagwe Ahitube.
12  Ahitube ene a nna rraagwe Sadoke.  Sadoke ene a nna rraagwe Shalume.
13  Shalume ene a nna rraagwe Hilekia. Hilekia ene a nna rraagwe Asaria.
14  Asaria ene a nna rraagwe Seraia. Seraia ene a nna rraagwe Jehosadake.
15  Jehosadake ke ene yo o neng a tsamaya fa Jehofa a ne a isa Juda le Jerusalema botshwarwa ka seatla sa ga Nebukadenesare.
16  Bomorwa Lefi e ne e le Gereshome, Kohathe le Merari.
17  Mme ano ke maina a bomorwa Gereshome: Libeni le Shimei.
18  Mme bomorwa Kohathe e ne e le Amerame le Isehare le Heberone le Usiele.
19  Bomorwa Merari e ne e le Maheli le Mushi. Mme ano e ne e le malapa a Balefi ka borraabonemogologolwane:
20  La ga Gereshome, Libeni morwawe, Jahathe morwawe, Sima morwawe,
21  Joa morwawe, Ido morwawe, Sera morwawe, Jeatherai morwawe.
22  Bomorwa Kohathe e ne e le Aminadabe morwawe, Kora morwawe, Asire morwawe,
23  Elekana morwawe le Ebiasafe morwawe le Asire morwawe;
24  Tahathe morwawe, Uriele morwawe, Usia morwawe, le Shaulo morwawe.
25  Mme bomorwa Elekana e ne e le Amasai le Ahimothe.
26  Fa e le Elekana ene, bomorwa Elekana e ne e le Sofai morwawe le Nahathe morwawe,
27  Eliabe morwawe, Jerohame morwawe, Elekana morwawe.
28  Mme bomorwa Samuele e ne e le Joele wa leitibolo mme wa bobedi e le Abija.
29  Bomorwa Merari e ne e le Maheli, Libeni morwawe, Shimei morwawe, Usa morwawe,
30  Shimea morwawe, Hagia morwawe, Asaia morwawe.
31  Mme bano ke bone ba Dafide a neng a ba naya maemo a go laola kopelo kwa ntlong ya ga Jehofa morago ga Letlole le sena go nna le lefelo la boikhutso.
32  Mme ba nna badiredi mo kopelong fa pele ga motlaagana wa mogope wa bokopanelo go fitlha Solomone a aga ntlo ya ga Jehofa kwa Jerusalema; mme ba nna ba dira tirelo ya bone go ya kafa ba tlhomilweng ka gone.
33  Mme bano ke ba ba neng ba direla mmogo le bomorwaabone: Ba bomorwa Bakohathe Hemane moopedi, morwa Joele, morwa Samuele,
34  morwa Elekana, morwa Jerohame, morwa Eliele, morwa Toa,
35  morwa Sufe, morwa Elekana, morwa Mahathe, morwa Amasai,
36  morwa Elekana, morwa Joele, morwa Asaria, morwa Sefania,
37  morwa Tahathe, morwa Asire, morwa Ebiasafe, morwa Kora,
38  morwa Isehare, morwa Kohathe, morwa Lefi, morwa Iseraele.
39  Fa e le morwarraagwe e bong Asafe, yo o neng a direla kafa mojeng wa gagwe, Asafe e ne e le morwa Berekia, morwa Shimea,
40  morwa Mikaele, morwa Baaseia, morwa Malekija,
41  morwa Etheni, morwa Sera, morwa Adaia,
42  morwa Ethane, morwa Sima, morwa Shimei,
43  morwa Jahathe, morwa Gereshome, morwa Lefi.
44  Fa e le bomorwa Merari bomorwarraabone kafa molemeng, go ne go na le Ethane morwa Kishi,  morwa Abidi, morwa Maluke,
45  morwa Hashabia, morwa Amasia, morwa Hilekia,
46  morwa Amesi, morwa Bani, morwa Shemere,
47  morwa Maheli, morwa Mushi, morwa Merari, morwa Lefi.
48  Mme bomorwarraabone e bong Balefi ke bone ba ba neng ba neilwe gore ba dire tirelo yotlhe ya motlaagana ya ntlo ya Modimo wa boammaaruri.
49  Mme Arone le bomorwawe ba ne ba kuisetsa tiro yotlhe ya dilo tse di boitshepotshepo mosi wa setlhabelo mo sebesong sa tshupelo e e fisiwang le mo sebesong sa maswalo le go direla Iseraele tetlanyo, kafa go sotlhe se Moshe motlhanka wa Modimo wa boammaaruri a neng a se laetse.
50  Mme bano e ne e le bomorwa Arone: Eliasare morwawe, Finease morwawe, Abishua morwawe,
51  Buki morwawe, Usi morwawe, Serahia morwawe,
52  Meraiothe morwawe, Amaria morwawe, Ahitube morwawe,
53  Sadoke morwawe, Ahimaase morwawe.
54  Mme ano e ne e le mafelo a bone a bonno fa mathibelelong a bone a a dikanyeditsweng ka dipota mo karolong ya bone ya naga, a bomorwa Arone ba lelapa la Bakohathe, gonne karolo e e abilweng ka bola e ne ya nna ya bone.
55  Ka jalo ba ba naya Heberone mo lefatsheng la Juda, le mafulo a yone mo tikologong yotlhe ya yone.
56  Mme ba naya Kalebe morwa Jefune tshimo ya motse le metsana ya teng.
57  Mme ba naya bomorwa Arone metse ya botshabelo, Heberone, le Libena le mafulo a yone le Jatire le Eshetemoa le mafulo a yone,
58  le Hilene le mafulo a yone, Debira le mafulo a yone,
59  le Ashane le mafulo a yone le Bethe-shemeshe le mafulo a yone;
60  mme go tswa kwa lotsong lwa ga Benjamine Geba le mafulo a yone le Alemethe le mafulo a yone le Anathothe le mafulo a yone. Metse yotlhe ya bone e ne e le lesome le boraro mo gare ga malapa a bone.
61  Mme ba naya bomorwa Kohathe ba ba neng ba setse metse e le lesome ka bola e e tswang mo lelapeng la lotso, e tswa mo sephatlong sa lotso, sephatlo sa ga Manase.
62  Mme ba naya bomorwa Gereshome metse e le lesome le boraro ka malapa a bone e e tswang mo lotsong lwa ga Isa-kare le mo lotsong lwa ga Ashera le mo lotsong lwa ga Nafetali le mo lotsong lwa ga Manase kwa Bashana.
63  Ba naya bomorwa Merari metse e le lesome le bobedi ka bola, ka malapa a bone, e e tswang mo lotsong lwa ga Rubene le mo lotsong lwa ga Gada le mo lotsong lwa ga Sebulone.
64  Bomorwa Iseraele ba naya Balefi metse jalo le mafulo a yone.
65  Mo godimo ga moo, ba aba metse eno ka bola e e tswang mo lotsong lwa bomorwa Juda le mo lotsong lwa bomorwa Simeone le mo lotsong lwa bomorwa Benjamine, e ba neng ba e bitsa ka maina.
66  Mme mangwe a malapa a bomorwa Kohathe a nna le metse ya karolo ya one ya naga e tswa mo lotsong lwa ga Eferaime.
67  Ka jalo ba ba naya metse ya botshabelo, Shekema le mafulo a yone mo kgaolong e e dithaba ya Eferaime, le Gesere le mafulo a yone,
68  le Jokemeame le mafulo a yone le Bethe-horona le mafulo a yone,
69  le Aijalona le mafulo a yone le Gathe-rimone le mafulo a yone;
70  mme go tswa mo sephatlong sa lotso lwa ga Manase, ba naya lelapa la bomorwa Kohathe ba ba neng ba setse Anere le mafulo a yone le Bileame le mafulo a yone.
71  Mme ba naya bomorwa Gereshome Golane kwa Bashana le mafulo a yone le Ashetarothe le mafulo a yone go tswa mo lelapeng la sephatlo sa lotso lwa ga Manase;
72  mme go tswa mo lotsong lwa ga Isakare, Kedeshe le mafulo a yone le Daberathe le mafulo a yone,
73  le Ramothe le mafulo a yone le Anema le mafulo a yone;
74  mme go tswa mo lotsong lwa ga Ashera, Mashale le mafulo a yone le Abedona le mafulo a yone,
75  le Hukoka le mafulo a yone le Rehobe le mafulo a yone;
76  mme go tswa mo lotsong lwa ga Nafetali, Kedeshe kwa Galalea le mafulo a yone le Hamone le mafulo a yone le Kiriathaime le mafulo a yone.
77  Mme ba naya bomorwa Merari ba ba neng ba setse Rimono le mafulo a yone go tswa mo lotsong lwa ga Sebulone, Tabore le mafulo a yone,
78  mme mo kgaolong ya Joredane kwa Jeriko go ya kwa botlhaba jwa Joredane, Besere mo nageng le mafulo a yone le Jahase la mafulo a yone go tswa mo lotsong lwa ga Rubene,
79  le Kedemothe le mafulo a yone le Mefaathe le mafulo a yone;
80  mme go tswa mo lotsong lwa ga Gada, Ramothe kwa Gileade le mafulo a yone le Mahanaime le mafulo a yone,
81  le Heshebone le mafulo a yone le Jasere le mafulo a yone.
21  Mme Satane a ema kgatlhanong le Iseraele a tlhotlheletsa Dafide gore a bale Iseraele.
2  Ka jalo Dafide a raya Joabe le balaodi ba batho a re: “Tsamayang lo ye go bala Iseraele go tswa Beere-sheba go fitlha kwa Dana mme lo e tlise kwa go nna gore ke tle ke itse palo ya bone.”
3  Mme Joabe a re: “E kete Jehofa a ka oketsa batho ba gagwe ka palo ya bone e menagane ga lekgolo. Morena wa me kgosi, a botlhe ga se ba morena wa me jaaka batlhanka? Ke ka ntlha yang fa morena wa me a batla seno? Ke ka ntlha yang fa a tshwanetse go bakela Iseraele molato?”
4  Le fa go ntse jalo, lefoko la kgosi la fenya Joabe, mo Joabe a neng a tswa mme a tsamaya mo Iseraele yotlhe, morago ga moo a tla mo Jerusalema.
5  Jaanong Joabe a naya Dafide palo ya kwadiso ya batho; mme Iseraele yotlhe ya fitlha go milione le dikete di le lekgolo tsa banna ba ba somolang tšhaka, mme Juda ba le dikete di le makgolo a le manè le masome a supa tsa banna ba ba somolang tšhaka.
6  Mme a se ka a kwadisa Lefi le Benjamine mo gare ga bone, ka gonne lefoko la kgosi le ne le nnile makgapha mo go Joabe.
7  Jaanong selo seno se ne se le bosula mo matlhong a Modimo wa boammaaruri, ka jalo a kgemetha Iseraele.
8  Ka gone Dafide a raya Modimo wa boammaaruri a re: “Ke leofile thata go bo ke dirile selo seno. Mme jaanong, tsweetswee, dira gore tlolo ya motlhanka wa gago e fete; gonne ke dirile ka boeleele fela thata.”
9  Mme Jehofa a bua le Gada, mmoni wa diponatshegelo wa ga Dafide, a re:
10  “Tsamaya, mme o bue le Dafide o re, ‘Jehofa o buile jaana: “Go na le dilo di le tharo tse ke di go lebanyang. Itlhophele se le sengwe sa tsone, gore ke se go dire.”’”
11  Ka jalo Gada a tsena kwa go Dafide mme a mo raya a re: “Jehofa o buile jaana, ‘Itlhophele,
12  gore a go nne le leuba dingwaga di le tharo; kgotsa gore o gogolwe fa pele ga baba ba gago dikgwedi di le tharo le gore tšhaka ya baba ba gago e go tshware, kgotsa gore go nne le tšhaka ya ga Jehofa malatsi a le mararo, le bolwetse jwa leroborobo, mo lefatsheng, moengele wa ga Jehofa a tlisa tshenyo mo karolong yotlhe ya naga ya Iseraele.’ Mme jaanong bona gore ke tla fetola jang Ene yo o nthomileng.”
13  Ka jalo Dafide a raya Gada a re: “Go ntshwenya thata. Tsweetswee, mma ke wele mo seatleng sa ga Jehofa, gonne o mautlwelobotlhoko mantsi thata; mme mma ke se ka ka wela mo seatleng sa motho.”
14  Mme Jehofa a tlisa bolwetse jwa leroborobo mo Iseraele, mo go neng ga wa batho ba le dikete di le masome a supa mo Iseraele.
15  Mo godimo ga moo, Modimo wa boammaaruri a roma moengele kwa Jerusalema go ya go e senya; mme fela fa a simolola go tlisa tshenyo, Jehofa a go bona mme a ikwatlhaela masetlapelo ao; ka jalo a raya moengele yo o neng a tlisa tshenyo a re: “Go lekane! Diga seatla sa gago jaanong.” Mme moengele wa ga Jehofa a bo a eme gaufi le seboana sa ga Orenane wa Mojebuse.
16  E rile Dafide a tsholetsa matlho, a bona moengele wa ga Jehofa a eme fa gare ga lefatshe le magodimo tšhaka ya gagwe e somotswe e le mo seatleng sa gagwe e otlololetswe kwa Jerusalema; mme Dafide le banna ba bagolwane, ba apere letsela la kgetsi, ba akofa ba wa ka difatlhego.
17  Mme Dafide a raya Modimo wa boammaaruri a re: “A ga se nna yo ke neng ka re go balwe batho, e bile a ga se nna yo ke leofileng e bile kwa ntle ga pelaelo ke dirileng bosula? Fa e le dinku tseno, di dirileng? Ao tlhe Jehofa Modimo wa me, mma seatla sa gago se tle mo go nna le mo ntlong ya ga rre tsweetswee; mme e seng mo bathong ba gago, gore se tlise petso.”
18  Mme fa e le moengele wa ga Jehofa ene, a raya Gada a re a bolelele Dafide gore Dafide, a ye go tlhomela Jehofa sebeso kwa seboaneng sa ga Orenane wa Mojebuse.
19  Ka jalo Dafide a tlhatloga tumalanong le lefoko la ga Gada le a neng a le buile mo leineng la ga Jehofa.
20  Fa go sa ntse go ntse jalo, Orenane a retologa mme a bona moengele; mme bomorwawe ba banè ba ba neng ba na le ene ba iphitlha. Jaanong Orenane o ne a ntse a photha korong.
21  Ka jalo Dafide a fitlha kwa go Orenane. E rile Orenane a leba mme a bona Dafide, a akofa a tswa mo seboaneng mme a ikobela Dafide sefatlhego sa gagwe se lebile fa fatshe.
22  Foo Dafide a raya Orenane a re: “A ko o nneye lefelo la seboana, gore ke tle ke agele Jehofa sebeso mo go lone. Le nneye ka madi a a feletseng, gore petso e emisiwe mo bathong.”
23  Mme Orenane a raya Dafide a re: “Le tseye e nne la gago, mme mma morena wa me kgosi a dire se se molemo mo matlhong a gagwe. Bona, ke ntsha dikgomo gore e nne tsa ditshupelo tse di fisiwang le selei sa go phothela gore e nne dikgong le korong e le tshupelo ya dijo tsa ditlhaka. Ke go naya gotlhe fela.”
24  Le fa go ntse jalo, Kgosi Dafide a raya Orenane a re: “Nnyaa, ruri ke tla reka ka madi a a feletseng, ka gonne ga nkitla ke isetsa Jehofa se e leng sa gago gore ke ise ditlhabelo tse di fisiwang kwantle ga tuelo.”
25  Ka jalo Dafide a naya Orenane dishekele tsa gouta tsa lefelo leo tsa selekanyo sa bokete jwa makgolo a le marataro.
26  Foo Dafide a agela Jehofa sebeso gone a bo a isa ditlhabelo tse di fisiwang le ditlhabelo tsa kabalano, mme a bitsa Jehofa, yo jaanong a neng a mo araba ka molelo o o tswang magodimong mo sebesong sa tshupelo e e fisiwang.
27  Mo godimo ga moo, Jehofa a laela moengele, yo o neng a busetsa tšhaka ya gagwe mo kgatleng ya yone.
28  Mo nakong eo, fa Dafide a ne a bona gore Jehofa o ne a mo arabile kwa seboaneng sa ga Orenane wa Mojebuse, a tswelela a ntsha ditlhabelo koo.
29  Mme motlaagana wa ga Jehofa o Moshe a neng a o dirile kwa nageng le sebeso sa tshupelo e e fisiwang, ka nako eo di ne di le kwa lefelong le le kwa godimo kwa Gibeone.
30  Mme Dafide o ne a ise a kgone go ya fa pele ga sone go lopa kgakololo mo Modimong, gonne o ne a tshogile ka ntlha ya tšhaka ya moengele wa ga Jehofa.
25  Mo godimo ga moo, Dafide le balaodi ba ditlhopha tse di direlang ba ne ba lomolola bangwe ba bomorwa Asafe, Hemane le Jeduthune gore e nne ba ba direlang, ba ba porofetang ka diharepa, ka diletswa tsa megala le ka disemebala. Mme banna ba ba okametseng tirelo ya bone ba ne ba tswa mo palong ya bone.
2  Mo go bomorwa Asafe, Sakure le Josefa le Nethania le Asharela, bomorwa Asafe mo taolong ya ga Asafe yo o porofetang mo taolong ya kgosi.
3  Ba ga Jeduthune: bomorwa Jeduthune, Gedalia le Seri le Jeshaia, le Shimei, Hashabia le Matithia, ba le barataro, mo taolong ya ga rraabone e bong Jeduthune, yo o neng a porofeta ka harepa go leboga le go baka Jehofa.
4  Ba ga Hemane: bomorwa Hemane, Bukia, Matania, Usiele, Shebuele le Jerimothe, Hanania, Hanani, Eliatha, Gidaleti le Romameti-esere, Joshebekasha, Malothi, Hothire, Mahasiothe.
5  Botlhe bano e ne e le bomorwa Hemane, mmoni wa diponatshegelo wa kgosi mo dilong tsa Modimo wa boammaaruri gore a tsose lonaka lwa gagwe; ka jalo Modimo wa boammaaruri a naya Hemane bana ba le lesome le bonè ba basimane le bana ba le bararo ba basetsana.
6  Botlhe bano ba ne ba le mo taolong ya ga rraabone mo pineng kwa ntlong ya ga Jehofa, ka disemebala, diletswa tsa megala le diharepa gore ba direle mo ntlong ya Modimo wa boammaaruri. Ba ba neng ba le mo taolong ya kgosi e ne e le Asafe le Jeduthune le Hemane.
7  Mme palo ya bone mmogo le bomorwarraabone ba ba thapiseditsweng go opelela Jehofa, e le ditswerere botlhe, ba nna makgolo a le mabedi le masome a le robedi le borobedi.
8  Ka jalo ba latlhela bola ka ga dilo tse di tshwanetseng go tlhokomelwa, yo monnye a tshwana fela le yo mogolo, setswerere mmogo le moithuti.
9  Mme bola jwa tswa: jwa ntlha e le jwa ga Asafe bo tswela Josefa, jwa bobedi e le jwa ga Gedalia (ene le bomorwarraagwe le bomorwawe ba ne ba le lesome le bobedi);
10  jwa boraro e le jwa ga Sakure, bomorwawe le bomorwarraagwe, ba le lesome le bobedi;
11  jwa bonè e le jwa ga Iseri, bomorwawe le bomorwarraagwe ba le lesome le bobedi;
12  jwa botlhano e le jwa ga Nethania, bomorwawe le bomorwarraagwe, ba le lesome le bobedi;
13  jwa borataro e le jwa ga Bukia, bomorwawe le bomorwarraagwe, ba le lesome le bobedi;
14  jwa bosupa e le jwa ga Jesharela, bomorwawe le bomorwarraagwe, ba le lesome le bobedi;
15  jwa borobedi e le jwa ga Jeshaia, bomorwawe le bomorwarraagwe, ba le lesome le bobedi;
16  jwa borobongwe e le jwa ga Matania, bomorwawe le bomorwarraagwe, ba le lesome le bobedi;
17  jwa bolesome e le jwa ga Shimei, bomorwawe le bomorwarraagwe, ba le lesome le bobedi;
18  jwa bolesome le bongwe e le jwa ga Asarele, bomorwawe le bomorwarraagwe, ba le lesome le bobedi;
19  jwa bolesome le bobedi e le jwa ga Hashabia, bomorwawe le bomorwarraagwe, ba le lesome le bobedi;
20  jwa bolesome le boraro e le jwa ga Shubaele, bomorwawe le bomorwarraagwe, ba le lesome le bobedi;
21  jwa bolesome le bonè, Matithia, bomorwawe le bomorwarraagwe, ba le lesome le bobedi;
22  jwa bolesome le botlhano e le jwa ga Jeremothe, bomorwawe le bomorwarraagwe, ba le lesome le bobedi;
23  jwa bolesome le borataro e le jwa ga Hanania, bomorwawe le bomorwarraagwe, ba le lesome le bobedi;
24  jwa bolesome le bosupa e le jwa ga Joshebekasha, bomorwawe le bomorwarraagwe, ba le lesome le bobedi;
25  jwa bolesome le borobedi e le jwa ga Hanani, bomorwawe le bomorwarraagwe, ba le lesome le bobedi;
26  jwa bolesome le borobongwe e le jwa ga Malothi, bomorwawe le bomorwarraagwe, ba le lesome le bobedi;
27  jwa bomasome a mabedi e le jwa ga Eliatha, bomorwawe le bomorwarraagwe, ba le lesome le bobedi;
28  jwa bomasome a mabedi le bongwe e le jwa ga Hothire, bomorwawe le bomorwarraagwe, ba le lesome le bobedi;
29  jwa bomasome a mabedi le bobedi e le jwa ga Gidaleti, bomorwawe le bomorwarraagwe, ba le lesome le bobedi;
30  jwa bomasome a mabedi le boraro e le jwa ga Mahasiothe, bomorwawe le bomorwarraagwe, ba le lesome le bobedi;
31  jwa bomasome a mabedi le bonè e le jwa ga Romameti-esere, bomorwawe le bomorwarraagwe, ba le lesome le bobedi.
13  Mme Dafide a gakololana le dikgosana tsa dikete le tsa makgolo le moeteledipele mongwe le mongwe;
2  Dafide a raya phuthego yotlhe ya Iseraele a re: “Fa go bonala go le molemo mo go lona e bile go amogelesega mo go Jehofa Modimo wa rona, a re romeng kwa go bomorwarraarona ba ba setseng mo mafatsheng otlhe a Iseraele le kwa baperesiting le Balefi mo metseng ya bone e e nang le mafulo, gore ba phuthegele mmogo kwa go rona.
3  Mme a re tliseng letlole la Modimo wa rona kwa go rona.” Gonne ba ne ba sa le tlhokomele mo metlheng ya ga Saulo.
4  Ka jalo phuthego yotlhe ya re go dirwe jalo, gonne selo seno se ne sa bonala se siame mo matlhong a batho botlhe.
5  Ka jalo Dafide a phutha Iseraele yotlhe go tswa kwa nokeng ya Egepeto go ya go fitlha kwa botsenong jwa Hamathe, gore go tlisiwe letlole la Modimo wa boammaaruri go tswa kwa Kiriathe-jearime.
6  Mme Dafide le Iseraele yotlhe ba tlhatlogela kwa Baala, kwa Kiriathe-jearime, wa Juda, gore ba tlise letlole la Modimo wa boammaaruri, Jehofa, yo o ntseng mo godimo ga ditšheruba go tswa koo, kwa leina la gagwe le bidiwang gone.
7  Le fa go ntse jalo, ba palamisa letlole la Modimo wa boammaaruri mo koloing e ntšha go tswa kwa ntlong ya ga Abinadabe, mme Usahe le Ahio ba ne ba eteletse koloi pele.
8  Mme Dafide le Iseraele yotlhe ba ne ba keteka fa pele ga Modimo wa boammaaruri ka maatla otlhe le ka dipinale ka diharepa le ka diletswa tsa megala le ka meropana le ka disemebala le ka diterompeta.
9  Kgabagare ba goroga kwa seboaneng sa ga Kidone, mme Usahe jaanong a ntsha seatla gore a tshware Letlole, gonne dipoo di ne di batlile di le menola.
10  Foo bogale jwa ga Jehofa jwa tukela Usahe, mo a neng a mmolaya ka gonne a ne a ntsheditse Letlole seatla, mme a swela foo fa pele ga Modimo.
11  Dafide a galefa ka gonne Jehofa a ne a kubugetse Usahe ka bogale; mme lefelo leo la bidiwa Perese-usahe go fitlha mo letsatsing leno.
12  Mme Dafide a boifa Modimo wa boammaaruri mo letsatsing leo, a re: “Ke tla tlisa jang letlole la Modimo wa boammaaruri kwa go nna?”
13  Mme Dafide a se ka a ntshetsa Letlole kwa go ene kwa Motseng wa ga Dafide, mme a le kukela kwa thoko kwa ntlong ya ga Obede-edome wa Mogathe.
14  Letlole la Modimo wa boammaaruri la tswelela le nna le ba ntlo ya ga Obede-edome, kwa ntlong ya gagwe dikgwedi di le tharo; mme Jehofa a nna a segofatsa ba ntlo ya ga Obede-edome le sotlhe se e neng e le sa gagwe.
14  Mme Hirame kgosi ya Ture a romela barongwa kwa go Dafide le dikota tsa mosedara le baagi ba dipota le badira ka logong gore ba mo agele ntlo.
2  Mme Dafide a itse gore Jehofa o ne a mo tlhomamisitse ka thata go nna kgosi ya Iseraele, gonne bogosi jwa gagwe bo ne bo goletsegile thata ka ntlha ya batho ba gagwe ba Iseraele.
3  Mme Dafide a nna a tsaya basadi ba ba oketsegileng mo Jerusalema, Dafide a nna le bana ba basimane le ba basetsana ba ba oketsegileng.
4  Mme ano ke maina a bana ba e neng ya nna ba gagwe kwa Jerusalema: Shammua le Shobabe, Nathane le Solomone,
5  le Ibehare le Elishua le Elepelete,
6  le Noga le Nefege le Jafia,
7  le Elishama le Beeliada le Elifelete.
8  Mme Bafilisitia ba utlwa gore Dafide o ne a tloditswe go nna kgosi ya Iseraele yotlhe. Foo Bafilisitia botlhe ba tlhatloga ba tla go batla Dafide. E rile Dafide a utlwa ka gone, foo a ba tsogologela.
9  Mme fa e le Bafilisitia bone, ba ne ba tsena mme ba nna ba tlhasela mo lebaleng le le kwa tlase la Refaime.
10  Dafide a botsa Modimo, a re: “A ke tlhatloge ke tsogologele Bafilisitia, mme a o tla ba tsenya mo seatleng sa me?” Foo Jehofa a mo raya a re: “Tlhatloga, ruri ke tla ba tsenya mo seatleng sa gago.”
11  Ka jalo Dafide a tlhatlogela kwa Baale-perasime mme a ba kgemetha koo. Foo Dafide a re: “Modimo wa boammaaruri o thubagantse baba ba me ka seatla sa me jaaka phatlha e e dirilweng ke metsi.” Ke gone ka moo ba neng ba raya lefelo leo leina ba re Baale-perasime.
12  Ka gone ba tlogela medimo ya bone gone koo. Foo Dafide a ntsha lefoko, mme ya fisiwa mo molelong.
13  Moragonyana Bafilisitia ba boa gape ba tlhasela mo lebaleng le le kwa tlase.
14  Foo Dafide a botsa Modimo gape, mme jaanong Modimo wa boammaaruri a mo raya a re: “O se ka wa tlhatloga wa ba sala morago. Potologa o se ka wa lebagana le bone, mme o tle kwa go bone ka kwa pele ga ditlhatshana tsa bakha.
15  Mme mma go diragale gore, fa o utlwa modumo wa go gwanta kwa godimo ga ditlhatshana tsa bakha, foo o tswele mo tlhabanong, ka gonne Modimo wa boammaaruri o tla bo o dule kwa pele ga gago go kgemetha bothibelelo jwa Bafilisitia.”
16  Ka jalo Dafide a dira fela jaaka Modimo wa boammaaruri a ne a mo laetse, mme ba kgemetha bothibelelo jwa Bafilisitia go tswa kwa Gibeone go ya Gesere.
17  Mme go tuma ga ga Dafide ga simolola go tswela mo mafatsheng otlhe, mme Jehofa ka boene a tsenya go boifiwa ga gagwe mo ditšhabeng tsotlhe.
29  Jaanong kgosi Dafide a raya phuthego yotlhe a re: “Solomone morwaake, yo Modimo a mo tlhophileng, o mmotlana e bile ga a nonofa, mme tiro yone e kgolo; gonne kago ya phemelo ga se ya motho, mme ke ya ga Jehofa Modimo.
2  Mme go ya ka maatla otlhe a me ke baakanyeditse ntlo ya Modimo wa me gouta ya tiro ya gouta, le selefera ya tiro ya selefera, le kgotlho ya tiro ya kgotlho, tshipi ya tiro ya tshipi, le dikota tsa tiro ya dikota; maje a onikise, le maje a a tshwanetseng go tlhomiwa ka seretse se se thata, le matlapana a a borethe a a mebalabala, le leje lengwe le lengwe le le tlhokegang, le maje a le mantsi thata a alabasetere.
3  Mme e re ka ke ipelela ntlo ya Modimo wa me, go sa ntse go na le thuo ya me e e kgethegileng, gouta le selefera; ke e ntshetsa ntlo ya Modimo wa me mo godimo ga sotlhe se ke se baakanyeditseng ntlo e e boitshepo:
4  ditalenta tsa gouta di le dikete tse tharo tsa gouta ya Ofire, le ditalenta di le dikete di le supa tsa selefera e e itshekileng, tsa go dila dipota tsa matlo;
5  tsa gouta tsa tiro ya gouta, le tsa selefera tsa tiro ya selefera le tsa tiro yotlhe ka seatla sa badiri ba ba ditswerere. Mme ke mang yo o ithaopelang go tlatsa seatla sa gagwe ka mpho ya ga Jehofa gompieno?”
6  Mme dikgosana tsa matlo a borre le dikgosana tsa ditso tsa Iseraele le balaodi ba dikete le ba makgolo le balaodi ba ditiro tsa kgosi ba ithaopa.
7  Ka jalo ba ntshetsa tirelo ya ntlo ya Modimo wa boammaaruri gouta e e jang ditalenta di le dikete tse tlhano le didariki di le dikete di le lesome le selefera e e jang ditalenta di le sekete le kgotlho e e jang ditalenta di le dikete di le lesome le borobedi le tshipi e e jang ditalenta di le dikete di le lekgolo.
8  Mme maje le fa e le afe a a neng a fitlhelwa mo bathong bape fela ba ne ba a ntshetsa letlotlo la ntlo ya ga Jehofa mo taolong ya ga Jehiele wa Mogereshone.
9  Mme batho ba ipela ka ntlha ya go ntsha ga bone meneelo ka go rata, gonne ba ne ba ntshetsa Jehofa meneelo ka go rata ka pelo e e feletseng; le e leng kgosi Dafide ka boene o ne a ipela ka boipelo jo bogolo.
10  Ka gone Dafide a baka Jehofa fa pele ga matlho a phuthego yotlhe mme Dafide a re: “E kete o ka bakwa, wena Jehofa Modimo wa Iseraele rraarona, go tswa bosasimologeng go ya bosakhutleng.
11  Bogolo le thata le bontle le tlotlomalo le seriti ke tsa gago wena Jehofa; gonne sengwe le sengwe se se kwa magodimong le mo lefatsheng ke sa gago. Bogosi ke jwa gago, wena Jehofa, Wena yo o itsholetsang jaaka tlhogo ya botlhe.
12  Dikhumo le kgalalelo di teng ka ntlha ya gago, mme o laola sengwe le sengwe; mo seatleng sa gago go na le maatla le thata, e bile mo seatleng sa gago go na le bokgoni jwa go godisa le go naya botlhe nonofo.
13  Mme jaanong, wena Modimo wa rona, re a go leboga e bile re baka leina la gago le lentle.
14  “Le fa go ntse jalo, nna ke mang le batho ba me ke bomang, gore re bo re na le maatla a go ntsha meneelo e e ntseng jaana ka go rata? Gonne sengwe le sengwe se tswa kwa go wena, mme re go neile se se tswang mo seatleng sa gago.
15  Gonne re baagi ba baeng fa pele ga gago le bathibeledi fela jaaka borraaronamogologolwane botlhe. Malatsi a rona a ntse jaaka moriti mo lefatsheng mme ga go na tsholofelo.
16  Ao tlhe Jehofa Modimo wa rona, letlotlo leno lotlhe le re le baakantseng gore re go agele ntlo ya leina la gago le le boitshepo, le tswa mo seatleng sa gago, mme lotlhe ke la gago.
17  E bile ke itse sentle, wena Modimo wa me, gore o motlhatlhobi wa pelo, le gore o ipelela tshiamo. Fa e le nna, ka go thokgama ga pelo ya me ke ntshitse dilo tseno tsotlhe moneelo ka go rata, mme jaanong batho ba gago ba ba fano ke ne ka ipelela go ba bona ba go ntshetsa meneelo ka go rata.
18  Ao tlhe Jehofa Modimo wa ga Aborahame, Isake le Iseraele borraaronamogologolwane, a ko o boloke seno ka bosakhutleng e le tshekamelo ya dikakanyo tsa pelo ya batho ba gago, mme o kaele pelo ya bone kwa go wena.
19  Mme o neye Solomone morwaake pelo e e feletseng gore a boloke ditaelo tsa gago, ditshupo tsa gago le melao ya gago, le gore a dire sengwe le sengwe, le gore a age kago ya phemelo e ke e baakanyeditseng.”
20  Mme Dafide a raya phuthego yotlhe a re: “Bakang Jehofa Modimo wa lona jaanong.” Mme phuthego yotlhe ya baka Jehofa Modimo wa borraabonemogologolwane mme ya ikoba ya obama fa pele ga ga Jehofa le kgosi.
21  Mme ba tswelela go ntshetsa Jehofa ditlhabelo le go isetsa Jehofa ditshupelo tse di fisiwang mo letsatsing le le latelang letsatsi leo, dipowana di le sekete, diphelefu di le sekete, dikwanyana tse ditonanyana di le sekete le ditshupelo tsa tsone tsa senō, le ditlhabelo tse dintsi tsa Iseraele yotlhe.
22  Mme ba tswelela ba ja e bile ba  nwa fa pele ga ga Jehofa mo letsatsing leo ka boipelo jo bogolo; mme ba dira Solomone morwa Dafide kgosi lekgetlo la bobedi le go mo tloletsa Jehofa go nna moeteledipele le Sadoke go nna moperesiti.
23  Solomone a simolola go nna mo setulong sa bogosi sa ga Jehofa jaaka kgosi mo boemong jwa ga Dafide rraagwe le go bo atlegisa, mme Baiseraele botlhe ba ne ba mo utlwa.
24  Fa e le dikgosana tsotlhe le banna ba ba thata le bomorwa Kgosi Dafide botlhe, ba ikobela kgosi Solomone.
25  Mme Jehofa a tswelela go dira gore Solomone a nne mogolo go gaisa fa pele ga matlho a Iseraele yotlhe le go mmaya seriti sa segosi jaaka se se iseng se ke se nne mo kgosing epe pele ga gagwe mo Iseraele.
26  Fa e le Dafide morwa Jese ene, o ne a busa mo Iseraele yotlhe;
27  mme malatsi a a busitseng ka one mo Iseraele e ne e le dingwaga di le masome a manè. O ne a busa dingwaga di le supa mo Heberone, mme a busa dingwaga di le masome a mararo le boraro mo Jerusalema.
28  Kgabagare a swa a tsofetse thata, a kgotsofetse ka malatsi, dikhumo le kgalalelo; mme Solomone morwawe a simolola go busa mo boemong jwa gagwe.
29  Fa e le ditiragalo tsa ga kgosi Dafide, tsa ntlha le tsa bofelo, di kwadilwe mo mafokong a ga Samuele wa mmoni le mo mafokong a ga moporofeti Nathane le mo mafokong a ga Gada e bong mmoni wa diponatshegelo,
30  mmogo le bogosi jotlhe jwa gagwe le thata ya gagwe le metlha e e neng ya mo feta le e e neng ya feta Iseraele le magosi otlhe a mafatshe.
19  Mme ga diragala morago ga moo gore Nahashe kgosi ya bomorwa Amona a swe, mme morwawe a simolola go busa mo boemong jwa gagwe.
2  Foo Dafide a re: “Ke tla direla Hanune morwa Nahashe bopelonomi jwa lorato, ka gonne rraagwe o ne a ntirela bopelonomi jwa lorato.” Ka jalo Dafide a roma barongwa go ya go mo gomotsa ka ga rraagwe, mme batlhanka ba ga Dafide ba tsena mo lefatsheng la bomorwa Amona kwa go Hanune go ya go mo gomotsa.
3  Le fa go ntse jalo, dikgosana tsa bomorwa Amona tsa raya Hanune tsa re: “A Dafide o tlotla rrago mo matlhong a gago ka go bo a go romeletse bagomotsi? A batlhanka ba gagwe ga ba a tla kwa go wena gore ba hukutse lefatshe thata le go ribegetsa le go tlhola lefatshe?”
4  Ka jalo Hanune a tsaya batlhanka ba ga Dafide a ba beola a ba a sega diaparo tsa bone ka bogare go fitlha fa maragong a bo a ba tsamaisa.
5  Moragonyana batho ba ya mme ba begela Dafide ka banna bano; mme a akofa a roma gore ba kgatlhantshiwe, ka gonne ba ne ba fetogile banna ba ba tlhabisitsweng ditlhong thata; mme kgosi ya re: “Nnang mo Jeriko go fitlha ditedu tsa lona di gola thata. Ke gone lo tla boang.”
6  Fa nako e ntse e tsamaya bomorwa Amona ba bona gore ba ne ba nkgela Dafide maswe, mme Hanune le bomorwa Amona ba romela ditalenta tsa selefera di le sekete gore ba ithapele dikara le bapalami ba dipitse go tswa Mesopotamia le go tswa kwa Arame-maaka le go tswa kwa Soba.
7  Ka jalo ba ithapela dikara di le dikete di le masome a mararo le bobedi le kgosi ya Maaka le batho ba yone. Foo ba tsena mme ba thibelela fa pele ga Medeba; mme fa e le bomorwa Amona bone, ba phuthega mmogo go tswa kwa metseng ya bone mme jaanong ba tla ntweng.
8  E rile Dafide a utlwa ka gone, a akofa a roma Joabe le masole otlhe le banna ba ba thata.
9  Mme bomorwa Amona ba simolola go tswa mme ba tlhomagana kafa thulaganyong ya tlhabano kwa kgorong ya motse, mme dikgosi tse di neng di tlile di ne di le tsosi mo nageng e e bulegileng.
10  E rile Joabe a bona gore ditlhaselo tsa tlhabano di ne di mo tlela go tswa kafa pele le kafa morago, a akofa a tlhopha bangwe ba banna botlhe ba ba tlhophilweng ka kelotlhoko kwa Iseraele mme a ba tlhomaganya kafa thulaganyong gore ba ye go kopana le Basiria.
11  Mme batho ba bangwe botlhe a ba tsenya mo seatleng sa ga Abishai morwarraagwe, gore ba tlhomagane kafa thulaganyong gore ba ye go kopana le bomorwa Amona.
12  Mme a tswelela a re: “Fa Basiria ba nna thata go mpheta, foo o mpoloke; mme fa bomorwa Amona ba ka nna thata go mpheta, le nna ke tla go boloka.
13  O nonofe, gore re itshupe re le pelokgale mo boemong jwa batho ba rona le mo boemong jwa metse ya Modimo wa rona; mme fa e le Jehofa, o tla dira se se molemo mo matlhong a gagwe.”
14  Foo Joabe le batho ba ba neng ba na le ene ba atamela fa pele ga Basiria ba ya go tlhabana, mme ba tshaba fa pele ga gagwe.
15  Fa e le bomorwa Amona bone, ba ne ba bona gore Basiria ba ne ba tshabile, mme le bone ba tshaba fa pele ga ga Abishai morwarraagwe mme ba tsena mo motseng. Moragonyana Joabe a tla mo Jerusalema.
16  E rile Basiria ba bona gore ba ne ba fentswe fa pele ga Iseraele, ba roma barongwa mme ba ntsha Basiria ba ba neng ba le mo kgaolong ya Noka, Shofake molaodi wa masole a ga Hadadesere a le fa pele ga bone.
17  Fa go ne go begelwa Dafide, ka yone nako eo a phutha Iseraele yotlhe mme a kgabaganya Joredane a tla kwa go bone mme a tlhomagana kafa thulaganyong kgatlhanong le bone. E rile Dafide a tlhomagana kafa thulaganyong ya tlhabano gore a ye go kopana le Basiria, ba simolola go tlhabana le ene.
18  Mme Basiria ba tshaba ka ntlha ya Iseraele; Dafide a bolaya ba le dikete di le supa ba Basiria ba ba kgweetsang dikara le banna ba le dikete di le masome a manè ba ba tsamayang ka dinao, a bolaya Shofake molaodi wa masole ka boene.
19  E rile batlhanka ba ga Hadadesere ba bona gore ba ne ba fentswe fa pele ga Iseraele, ba dira kagiso ka bonako le Dafide mme ba simolola go mo direla; mme Siria e ne e sa batle go leka go tlhola e boloka bomorwa Amona.
24  Jaanong bomorwa Arone ba ne ba na le makgamu a bone. Bomorwa Arone e ne e le Nadabe le Abihu, Eliasare le Ithamare.
2  Le fa go ntse jalo, Nadabe le Abihu ba ne ba swa pele ga rraabone, mme ba ne ba se na bana bape ba basimane, mme Eliasare le Ithamare ba tswelela ba direla jaaka baperesiti.
3  Mme Dafide, le Sadoke yo o tswang mo go bomorwa Eliasare, le Ahimeleke yo o tswang mo go bomorwa Ithamare ba ba kgaoganya ka makgamu a bone a maemo a bone mo tirelong ya bone.
4  Mme bomorwa Eliasare ba fitlhelwa ba na le dikgosana tse dintsi go feta bomorwa Ithamare. Ka jalo ba ba abela bomorwa Eliasare, jaaka ditlhogo tsa matlo a borraabone, ba le lesome le borataro, le bomorwa Ithamare, jaaka ditlhogo tsa matlo a borraabone, ba le robedi.
5  Mo godimo ga moo, ba ba aba ka bola, bano mmogo le bale, gonne go ne go tshwanetse ga nna le balaodi ba lefelo le le boitshepo le balaodi ba Modimo wa boammaaruri ba ba tswang mo go bomorwa Eliasare le mo go bomorwa Ithamare.
6  Foo Shemaia morwa Nethanele mokwaledi wa Balefi a ba kwala fa pele ga kgosi le dikgosana le moperesiti Sadoke le Ahimeleke morwa Abiathare le ditlhogo tsa borra baperesiti le Balefi, ntlo e le nngwe ya borre e tlhophelwa Eliasare mme e nngwe e tlhophelwa Ithamare.
7  Mme ga tswa bola: jwa ntlha e le jwa ga Jehoiaribe; jwa bobedi e le jwa ga Jedaia,
8  jwa boraro e le jwa ga Harime, jwa bonè e le jwa ga Seorime,
9  jwa botlhano e le jwa ga Malekija, jwa borataro e le jwa ga Mijamine,
10  jwa bosupa e le jwa ga Hakose, jwa borobedi e le jwa ga Abija,
11  jwa borobongwe e le jwa ga Jeshua, jwa bolesome e le jwa ga Shekania,
12  jwa bolesome le bongwe e le jwa ga Eliashibe, jwa bolesome le bobedi e le jwa ga Jakime,
13  jwa bolesome le boraro e le jwa ga Hupa, jwa bolesome le bonè e le jwa ga Jeshebeabe,
14  jwa bolesome le botlhano e le jwa ga Bilega, jwa bolesome le borataro e le jwa ga Imere
15  jwa bolesome le bosupa e le jwa ga Hesire, jwa bolesome le borobedi e le jwa ga Hapisese,
16  jwa bolesome le borobongwe e le jwa ga Pethahia, jwa bomasome a mabedi e le jwa ga Jehesekele,
17  jwa bomasome a mabedi le bongwe e le jwa ga Jakine, jwa bomasome a mabedi le bobedi e le jwa ga Gamule,
18  jwa bomasome a mabedi le boraro e le jwa ga Delaia, jwa bomasome a mabedi le bonè e le jwa ga Maasia.
19  Ano e ne e le maemo a bone a tirelo ya bone, a go tsena mo ntlong ya ga Jehofa kafa tshwanelong ya bone e e ba lebaneng ka seatla sa ga Arone rraabonemogologolwane, fela jaaka Jehofa Modimo wa Iseraele a ne a mo laetse.
20  Mme mo go bomorwa Lefi ba ba neng ba setse, mo go bomorwa Amerame go ne go na le Shubaele; mo go bomorwa Shubaele, Jehedeia;
21  ba ga Rehabia: ba bomorwa Rehabia, Ishia e le tlhogo;
22  ba Baisehare, Shelemothe; mo go bomorwa Shelemothe, Jahathe;
23  mme bomorwa Heberone, Jeria e le tlhogo, wa bobedi e le Amaria, wa boraro e le Jahasiele, wa bonè e le Jekameame.
24  Bomorwa Usiele, Mika; mo go bomorwa Mika, Shamire.
25  Morwarraagwe Mika e ne e le Ishia; mo go bomorwa Ishia, Sekarea.
26  Bomorwa Merari e ne e le Maheli le Mushi; bomorwa Jaasia, Beno.
27  Bomorwa Merari: Ba ga Jaasia, Beno le Shohame le Sakure le Iberi.
28  Ba ga Maheli, Eliasare, yo o neng a se ka a nna le barwa bape.
29  Ba ga Kishe: bomorwa Kishe e ne e le Jerameele.
30  Mme bomorwa Mushi e ne e le Maheli le Edere le Jerimothe. Bano e ne e le bomorwa Balefi ka matlo a borraabone.
31  Mme le bone ba latlhela bola fela jaaka bomorwarraabone e bong bomorwa Arone ba neng ba dira fa pele ga ga kgosi Dafide le Sadoke le Ahimeleke le ditlhogo tsa matlo a borre ba baperesiti le Balefi. Ka ga matlo a borre, yo e leng tlhogo ya bone o ne a ntse fela jaaka morwarraagwe yo mmotlana.
5  Le bomorwa Rubene leitibolo la ga Iseraele—gonne e ne e le leitibolo; mme tshwanelo ya gagwe ya go nna leitibolo e ne ya newa bomorwa Josefa morwa Iseraele ka ntlha ya go itshepolola borobalo jwa ga rraagwe, mo a neng a sa tshwanela go kwadisiwa kafa losikeng a kwadisediwa tshwanelo ya gagwe ya go nna leitibolo.
2  Gonne Juda ka boene o ne a le kwa godimo ga bomorwarraagwe, mme yo o neng a tshwanetse go nna moeteledipele o ne a tswa mo go ene; mme tshwanelo ya go nna leitibolo e ne e le ya ga Josefa—
3  bomorwa Rubene leitibolo la ga Iseraele e ne e le Hanoke le Palu, Heserone le Karami.
4  Bomorwa Joele e ne e le Shemaia morwawe, Gogo morwawe, Shimei morwawe,
5  Mika morwawe, Reaia morwawe, Baale morwawe,
6  Beera morwawe, yo Tilegathe-pilenesere kgosi ya Asiria a neng a mo isa botshwarwa, ene e le kgosana ya Barubene.
7  Mme bomorwarraagwe ka malapa a bone mo go kwadisiweng ga bone kafa losikeng ka masika a bone e ne e le Jeiele tlhogo ya bone, le Sekaria,
8  le Bela morwa Asase morwa Shema morwa Joele—o ne a nna kwa Aroerele go fitlha kwa Nebo le Baale-meone.
9  Le e leng kwa botlhaba o ne a nna go fitlha kwa motho a tsenang naga kwa nokeng ya Euferatese gone, gonne diruiwa tsa bone di ne di ntsifetse mo lefatsheng la Gileade.
10  Mme mo metlheng ya ga Saulo ba ne ba lwa le Bahagere, ba ba neng ba wa ka seatla sa bone; mme ba nna mo megopeng ya bone mo nageng yotlhe kwa botlhaba jwa Gileade.
11  Fa e le bomorwa Gada fa pele ga bone, ba ne ba nna mo lefatsheng la Bashana go fitlha kwa Saleka.
12  Joele e ne e le tlhogo, mme wa bobedi e le Shafame, le Janai le Shafate kwa Bashana.
13  Mme bomorwarraabone ba ntlo ya borraabonemogologolwane e ne e le Mikaele le Meshulame le Sheba le Jorai le Jakane le Sia le Ebere, ba le supa.
14  Bano e ne e le bomorwa Abihaile morwa Huri, morwa Jaroa, morwa Gileade, morwa Mikaele, morwa Jeshishai, morwa Jado, morwa Buse;
15  Ahi morwa Abediele, morwa Guni, tlhogo ya ntlo ya borraabonemogologolwane.
16  Mme ba tswelela go nna kwa Gileade, kwa Bashana le mo metseng e e kafa tlase ga gagwe le mo mafulong otlhe a Sharona go fitlha kwa a felelang gone.
17  Botlhe ba ne ba kwadisitswe kafa losikeng mo metlheng ya ga Jothame kgosi ya Juda le mo metlheng ya ga Jeroboame kgosi ya Iseraele.
18  Fa e le bomorwa Rubene le Bagada le sephatlo sa lotso lwa ga Manase bone; ba bao ba neng ba le pelokgale, banna ba ba tsholang thebe le tšhaka le ba ba obang bora e bile ba thapiseditswe ntwa, ba ne ba le dikete di le masome a manè le bonè makgolo a le supa le masome a le marataro ba ba yang sesoleng.
19  Mme ba simolola go lwa le Bahagere, le Jeture le Nafishe le Nodabe.
20  Mme ba thusiwa kgatlhanong le bone, mo e leng gore Bahagere le botlhe ba ba neng ba na le bone ba ne ba tsenngwa mo seatleng sa bone, gonne ba ne ba ikuela kwa Modimong gore a ba thuse mo ntweng, mme a dumela go rapelesega gore ba sologelwe molemo ka gonne ba ne ba mo ikantse.
21  Mme ba isa diruiwa tsa bone botshwarwa, dikamela tsa bone di le dikete di le masome a matlhano, le dinku di le dikete di le makgolo a mabedi le masome a matlhano, diesele di le dikete di le pedi, le meya ya batho e le dikete di le lekgolo.
22  Gonne go ne go na le ba le bantsi ba ba neng ba ole ba bolailwe, ka gonne ntwa e ne e le ya Modimo wa boammaaruri. Mme ba tswelela go nna mo lefelong la bone go fitlha mo nakong ya botshwarwa.
23  Fa e le bomorwa sephatlo sa lotso lwa ga Manase bone, ba ne ba nna mo lefatsheng go tswa Bashana go ya Baale-heremone le Senire le Thaba ya Heremone. Bone ka bobone ba ne ba nna bantsi.
24  Mme bano e ne e le ditlhogo tsa ntlo ya borraabonemogologolwane: Efere le Ishi le Eliele le Asariele le Jeremia le Hodafia le Jahadiele, banna ba e neng e le diganka, banna ba ba thata, banna ba ba tumileng, ditlhogo tsa ntlo ya borraabonemogologolwane.
25  Mme ba simolola go direla Modimo wa borraabonemogologolwane ka go tlhoka boikanyegi mme ba akafala le medimo ya ditšhaba tsa lefatshe, tse Modimo a neng a di nyeleditse fa pele ga bone.
26  Ka gone Modimo wa Iseraele a fudua moya wa ga Pule kgosi ya Asiria le moya wa ga Tilegathe-pilenesere kgosi ya Asiria, mo e leng gore o ne a isa Barubene le Bagada botshwarwa le ba sephatlo sa lotso lwa ga Manase a ba tlisa mo Hala le Habore le Hara le noka ya Gosane gore ba nne koo go fitlha mo letsatsing leno.
15  Mme a tswelela a ikagela matlo mo Motseng wa ga Dafide; mme a baakanyetsa letlole la Modimo wa boammaaruri lefelo a ba a le tlhomela mogope.
2  Ya nna gone Dafide a reng: “Ope a se ka a sikara letlole la Modimo wa boammaaruri fa e se Balefi fela, gonne ke bone ba Jehofa a ba tlhophileng gore ba sikare letlole la ga Jehofa le go mo direla ka bosakhutleng.”
3  Foo Dafide a phutha Iseraele yotlhe kwa Jerusalema gore a tlise letlole la ga Jehofa kwa lefelong la lone le a neng a le le baakanyeditse.
4  Dafide a phutha bomorwa Arone le Balefi;
5  ba bomorwa Kohathe, Uriele molaodi le bomorwarraagwe, ba le lekgolo le masome a mabedi;
6  ba bomorwa Merari, Asaia molaodi le bomorwarraagwe, ba le makgolo a le mabedi le masome a mabedi;
7  ba bomorwa Gereshome, Joele molaodi le bomorwarraagwe, lekgolo le masome a le mararo;
8  ba bomorwa Elisafane, Shemaia molaodi wa bomorwarraagwe, makgolo a le mabedi;
9  ba bomorwa Heberone, Eliele molaodi le bomorwarraagwe, masome a le robedi;
10  ba bomorwa Usiele, Aminadabe molaodi le bomorwarraagwe, lekgolo le lesome le bobedi.
11  Mo godimo ga moo, Dafide a bitsa Baperesiti Sadoke le Abiathare, le Balefi Uriele, Asaia le Joele,  Shemaia le Eliele le Aminadabe,
12  mme a tswelela a ba raya a re: “Ke lona ditlhogo tsa borre ba Balefi. Iitshepiseng, lona le bomorwarraalona, mme lo tlise letlole la ga Jehofa Modimo wa Iseraele kwa lefelong le ke le le baakanyeditseng.
13  Ka gonne ga lo a ka lwa dira jalo mo lekgetlong la ntlha, Jehofa Modimo wa rona o ne a re galefela, gonne ga re a ka ra mmatla kafa mokgweng.”
14  Ka jalo baperesiti le Balefi ba iitshepisa gore ba tlise letlole la ga Jehofa Modimo wa Iseraele.
15  Foo bomorwa Balefi ba simolola go sikara letlole la Modimo wa boammaaruri mo magetleng a bone dithobane di le mo go bone, fela jaaka Moshe a ne a laetse ka lefoko la ga Jehofa.
16  Jaanong Dafide a bolelela balaodi ba Balefi gore ba emise bomorwarraabone e bong baopedi ka diletswa tsa pina, diletswa tsa megala le diharepa le disemebala, ba leletse kwa godimo go dira gore modumo wa go ipela o tlhatloge.
17  Ka jalo Balefi ba emisa Hemane morwa Joele mme, wa bomorwarraagwe, Asafe morwa Berekia; mme, wa bomorwa Merari bomorwarraabone, Ethane morwa Kushaia;
18  le bomorwarraabone ba lekgamu la bobedi ba na le bone, Sekarea, Bene le Jaasiele le Shemiramothe le Jehiele le Uni, Eliabe le Benaia le Maaseia le Matithia le Elifelehu le Mikeneia, le Obede-edome le Jeiele balebedi ba dikgoro,
19  le baopedi e bong Hemane, Asafe le Ethane, ka disemebala tsa kgotlho gore ba di leletse kwa godimo;
20  le Sekarea le Asiele le Shemiramothe le Jehiele le Uni le Eliabe le Maaseia le Benaia ka diletswa tsa megala di dirilwe gore di ntshe molodi wa Alamothe,
21  le Matithia le Elifelehu le Mikeneia le Obede-edome le Jeiele le Asasia ka diharepa di dirilwe gore di ntshe molodi wa Sheminithe, gore ba direle jaaka bakaedi;
22  le Kenania molaodi wa Balefi mo go sikareng, a naya ditaelo ka go sikara, gonne e ne e le setswerere;
23  le Berekia le Elekana balebedi ba dikgoro ba Letlole;
24  le Shebania le Joshafate le Nethanele le Amasai le Sekarea le Benaia le Eliesere baperesiti ba leletsa diterompeta kwa godimo fa pele ga letlole la Modimo wa boammaaruri, le Obede-edome le Jehia balebedi ba dikgoro ba Letlole.
25  Mme Dafide le banna ba bagolwane ba Iseraele le balaodi ba dikete ya nna bone ba ba tsamayang gore ba ntshe letlole la kgolagano ya ga Jehofa mo ntlong ya ga Obede-edome ka go ipela.
26  Mme ga diragala fa Modimo wa boammaaruri a ne a thusa Balefi fa ba ne ba sikere letlole la kgolagano ya ga Jehofa gore ba ntshe dipowana di le supa le diphelefu di le supa setlhabelo.
27  Mme Dafide o ne a apere seaparo se se se nang mabogo sa letsela le le boleta, mmogo le Balefi botlhe ba ba sikereng Letlole le baopedi le Kenania molaodi wa go sikara ga baopedi; mme mo go Dafide go ne go na le khiba ya leloba.
28  Mme Baiseraele botlhe ba ne ba tlisa letlole la kgolagano ya ga Jehofa ka go goa ga boipelo le ka go lela ga lonaka le ka diterompeta le ka disemebala, ba leletsa diletswa tsa megala le diharepa kwa godimo.
29  Ga diragala gore, fa letlole la kgolagano ya ga Jehofa le fitlha kwa Motseng wa ga Dafide, Mikale, morwadia Saulo, a leba kwa tlase ka fensetere mme a bona Kgosi Dafide a tlolaka a keteka; mme a simolola go mo nyatsa mo pelong ya gagwe.
20  Mme ga diragala gore ka nako ya fa ngwaga o simolola, ka nako ya fa dikgosi di betsega, gore Joabe a etelele mophato wa ntwa wa masole pele mme a senya lefatshe la bomorwa Amona a ba a tla go dikanyetsa Raba, fa Dafide a ne a nna kwa Jerusalema; mme Joabe a kgemetha Raba a e digela fa fatshe.
2  Mme Dafide a rola Malekame serwalo sa tlhogo, mme a fitlhela e le sa bokete jwa talenta ya gouta, mo go sone go na le maje a a tlhokegang; mme sa nna mo tlhogong ya ga Dafide. Mme thopo ya motse e a neng a e ntsha e ne e le ntsi thata.
3  Mme a ntsha batho ba ba neng ba le mo go one, mme a ba boloka ba dira ka maje a a shagang le ka didirisiwa tse di bogale tsa tshipi le ka dilepe; mme eo ke tsela e Dafide a neng a dira metse yotlhe ya bomorwa Amona ka yone. Labofelo Dafide le batho botlhe ba boela kwa Jerusalema.
4  Mme ga diragala morago ga seno gore ntwa e tsoge kwa Gesere le Bafilisitia. Ke gone Sibekai wa Mohusha a neng a tlhaba Sipai wa ba ba tsetsweng ke Barefaime, mo ba neng ba fenngwa.
5  Mme ga lowa gape le Bafilisitia; mme Elehanane morwa Jaire a tlhaba Lami morwarraagwe Goliathe wa Mogathe, yo lore lwa lerumo la gagwe lo neng lo ntse jaaka mosipuri wa balogi.
6  Mme ga nna le ntwa gape kwa Gathe, fa go ne go na le monna mongwe wa bogolo jo bo boitshegang yo menwana ya gagwe le menwana ya dinao mengwe le mengwe e neng e le merataro, e le masome a mabedi le bonè; le ene o ne a tsholetswe Barefaime.
7  Mme a nna a kgoba Iseraele. La bofelo Jonathane morwa Shimea morwarraagwe Dafide a mo tlhaba.
8  Bano ke ba ba neng ba tsholetswe Barefaime kwa Gathe; mme ba wa ka seatla sa ga Dafide le ka seatla sa batlhanka ba gagwe.
1  Adame,Sethe,Enoshe,
2  Kenane,Mahalalele,Jarede,
3  Enoke,Methusela,Lameke,
4  Noa,Sheme, Hame le Jafethe.
5  Bomorwa Jafethe e ne e le Gomere le Magogo le Madai le Jafane le Tubale le Mesheke le Tirase.
6  Mme bomorwa Gomere e ne e le Ashekenase le Rifathe le Togarema.
7  Mme bomorwa Jafane e ne e le Elisa le Tareshishe, Kitime le Rodanime.
8  Bomorwa Hame e ne e le Kushe le Miseraime, Pute le Kanana.
9  Mme bomorwa Kushe e ne e le Seba le Hafila le Sabatahe le Raama le Sabateka. Mme bomorwa Raama e ne e le Sheba le Dedane.
10  Mme Kushe a nna rraagwe Nimerode. E ne e le wa ntlha go nna yo o thata mo lefatsheng.
11  Fa e le Miseraime ene, o ne a nna rraagwe Ludime le Anamime le Lehabime le Nafetuhime
12  le Paterusime le Kaseluhime (ba go duleng Bafilisitia mo go bone) le Kafetorime.
13  Fa e le Kanana ene, o ne a nna rraagwe Sidona leitibolo la gagwe le Hethe
14  le Mojebuse le Moamore le Mogiregashe
15  le Mohife le Moarika le Mosine
16  le Moarefade le Mosemare le Mohamathe.
17  Bomorwa Sheme e ne e le Elama le Aseshure le Arepakeshade le Lude le Arame,Le Use le Hule le Gethere le Mashe.
18  Fa e le Arepakeshade ene, o ne a nna rraagwe Shela, mme Shela ene a nna rraagwe Ebere.
19  Mme Ebere a tsholelwa bana ba babedi ba basimane. Leina la yo mongwe e ne e le Pelege, ka gonne mo metlheng ya gagwe lefatshe le ne le kgaogane; mme leina la ga morwarraagwe e ne e le Joketane.
20  Fa e le Joketane ene, o ne a nna rraagwe Alemodade le Shelefe le Hasaremafethe le Jera
21  le Hadorame le Usale le Dikela
22  le Obale le Abimaele le Sheba
23  le Ofire le Hafila le Jobabe; botlhe bano e ne e le bomorwa Joketane.
24  Sheme,Arepakeshade,Shela,
25  Ebere,Pelege,Reu,
26  Seruge,Nahore,Tera,
27  Aberame, ke go re, Aborahame.
28  Bomorwa Aborahame e ne e le Isake le Ishemaele.
29  Tseno ke ditso tsa malapa a bone: Nebaiothe leitibolo la ga Ishemaele le Kedare le Adebeele le Mibesame,
30  Mishema le Duma, Masa, Hadade le Tema,
31  Jeture, Nafishe le Kedema. Bano e ne e le bomorwa Ishemaele.
32  Fa e le bomorwa Ketura bone, mogadingwana wa ga Aborahame, o ne a tshola Simerane le Jokeshane le Medane le Midiana le Ishebake le Shuahe. Mme bomorwa Jokeshane e ne e le Sheba le Dedane.
33  Mme bomorwa Midiana e ne e le Ifa le Efere le Hanoke le Abida le Eledaa. Botlhe bano e ne e le bomorwa Ketura.
34  Mme Aborahame a nna rraagwe Isake. Bomorwa Isake e ne e le Esau le Iseraele.
35  Bomorwa Esau e ne e le Elifase, Reuele le Jeushe le Jalame le Kora.
36  Bomorwa Elifase e ne e le Temane le Omare, Sefo le Gatame, Kenase le Timena le Amaleke.
37  Bomorwa Reuele e ne e le Nahathe, Sera, Shammahe le Misa.
38  Mme bomorwa Seire e ne e le Lotane le Shobale le Sibeone le Ana le Dishone le Esere le Dishane.
39  Mme bomorwa Lotane e ne e le Hori le Homame. Mme kgaitsadie Lotane e ne e le Timena.
40  Bomorwa Shobale e ne e le Alefane le Manahathe le Ebale, Shefo le Oname. Mme bomorwa Sibeone e ne e le Aia le Ana.
41  Bomorwa Ana e ne e le Dishone. Mme bomorwa Dishone e ne e le Hemedane le Eshebane le Itherane le Kerane.
42  Bomorwa Esere e ne e le Bilehane le Saafane le Akane. Bomorwa Dishane e ne e le Use le Arane.
43  Mme tseno ke dikgosi tse di neng di busa mo lefatsheng la Edoma pele ga kgosi epe e ka busa bomorwa Iseraele: Bela morwa Beore, yo leina la motse wa gagwe e neng e le Dinehaba.
44  Kgabagare Bela a swa, mme Jobabe morwa Sera go tswa kwa Bosera a simolola go busa mo boemong jwa gagwe.
45  Kgabagare Jobabe a swa, mme Hushame go tswa kwa lefatsheng la Batemane a simolola go busa mo boemong jwa gagwe.
46  Kgabagare Hushame a swa, mme Hadade morwa Bedade, yo o neng a fenya Midiana mo lefatsheng la Moabe, a simolola go busa mo boemong jwa gagwe. Mme leina la motse wa gagwe e ne e le Afithe.
47  Kgabagare Hadade a swa, mme Samela go tswa kwa Masereka a simolola go busa mo boemong jwa gagwe.
48  Kgabagare Samela a swa, mme Shaule go tswa kwa Rehobothe fa Nokeng a simolola go busa mo boemong jwa gagwe.
49  Kgabagare Shaule a swa, mme Baale-hanane morwa Akabore a simolola go busa mo boemong jwa gagwe.
50  Kgabagare Baale-hanane a swa, mme Hadade a simolola go busa mo boemong jwa gagwe; mme leina la motse wa gagwe e ne e le Pau, mme leina la mosadi wa gagwe e ne e le Mehetabele, morwadia Materede, morwadia Mesahabe.
51  Kgabagare Hadade a swa. Mme dikgosana tsa lotso tsa Edoma ya nna kgosana ya lotso Timena, kgosana ya lotso Alefa, kgosana ya lotso Jethethe,
52  kgosana ya lotso Oholibama, kgosana ya lotso Ela, kgosana ya lotso Pinone,
53  kgosana ya lotso Kenase, kgosana ya lotso Temane, kgosana ya lotso Mibesare,
54  kgosana ya lotso Magediele, kgosana ya lotso Irame. Tseno e ne e le dikgosana tsa lotso tsa Edoma.
2  Bano e ne e le bomorwa Iseraele: Rubene, Simeone, Lefi le Juda, Isakare le Sebulone,
2  Dana, Josefa le Benjamine, Nafetali, Gada le Ashera.
3  Bomorwa Juda e ne e le Ere le Onane le Shela. O ne a tsholelwa boraro jono ke morwadia Shua, mosadi wa Mokanana. Mme Ere leitibolo la ga Juda a nna bosula mo matlhong a ga Jehofa, mo a neng a mmolaya.
4  Mme Tamare ngwetsi ya gagwe ke ene a neng a mo tsholela Perese le Sera. Bomorwa Juda botlhe ba ne ba le batlhano.
5  Bomorwa Perese e ne e le Heserone le Hamule.
6  Mme bomorwa Sera e ne e le Simeri le Ethane le Hemane le Kalekole le Dara. Botlhe ba ne ba le batlhano.
7  Mme bomorwa Karami e ne e le Akare yo o neng a tlisetsa Iseraele matlhabisaditlhong, yo o neng a dira tiro ya go sa ikanyege ka ga selo se se neeletsweng tshenyego.
8  Mme bomorwa Ethane e ne e le Asaria.
9  Mme bomorwa Heserone ba a neng a ba tsholelwa e ne e le Jerameele le Rame le Kelubai.
10  Fa e le Rame ene, o ne a nna rraagwe Aminadabe. Aminadabe ene a nna rraagwe Nashone kgosana ya bomorwa Juda.
11  Nashone ene a nna rraagwe Salema. Salema ene a nna rraagwe Boase.
12  Boase ene a nna rraagwe Obede. Obede ene a nna rraagwe Jese.
13  Jese ene a nna rraagwe leitibolo la gagwe e bong Eliabe, le wa bobedi Abinadade, le wa boraro Shimea,
14  wa bonè Nethanele, wa botlhano Radai,
15  wa borataro Oseme, wa bosupa Dafide.
16  Bokgaitsadiabone e ne e le Seruia le Abigaile; mme bomorwa Seruia e ne e le Abishai le Joabe le Asahele, ba le bararo.
17  Fa e le Abigaile ene, a tshola Amasa; mme rraagwe Amasa e ne e le Jethere wa Moishemaele.
18  Fa e le Kalebe morwa Heserone ene, a nna rraagwe barwa ka Asuba mosadi wa gagwe le ka Jeriothe; mme bano e ne e le bomorwawe: Jeshere le Shobabe le Aredone.
19  Kgabagare Asuba a swa. Ka jalo Kalebe a itseela Eferatha, yo fa nako e ntse e tsamaya a neng a mo tsholela Hure.
20  Hure ene a nna rraagwe Uri. Uri ene a nna rraagwe Besalele.
21  Morago ga moo Heserone a robala le morwadia Makire rraagwe Gileade. Mme ene ka boene o ne a mo tsaya fa a na le dingwaga di le masome a marataro, mme a mo tsholela Segube.
22  Segube le ene a nna rraagwe Jaire, yo o neng a nna le metse e le masome a mabedi le boraro mo lefatsheng la Gileade.
23  Moragonyana Geshure le Siria ba tsaya Hafothe-jaire mo go yone, e na le Kenathe le metse e e kafa tlase ga gagwe, metse e le masome a marataro. Botlhe bano e ne e le bomorwa Makire rraagwe Gileade.
24  Morago ga loso lwa ga Heserone kwa Kalebe-eferatha, Abija e le mosadi wa ga Heserone, a mo tsholela Ashure rraagwe Tekoa.
25  Mme bomorwa Jerameele leitibolo la ga Heserone e ne e le Rame wa leitibolo le Buna le Orene le Oseme, Ahija.
26  Mme Jerameele a nna le mosadi yo mongwe, yo leina la gagwe e neng e le Atara. E ne e le mmaagwe Oname.
27  Mme bomorwa Rame leitibolo la ga Jerameele e ne ya nna Maase le Jamine le Ekere.
28  Mme bomorwa Oname ya nna Shammai le Jada. Mme bomorwa Shammai e ne e le Nadabe le Abishure.
29  Mme leina la mosadi wa ga Abishure e ne e le Abihaile, yo fa nako e ntse e tsamaya a neng a mo tsholela Ahebane le Molide.
30  Mme bomorwa Nadabe e ne e le Selede le Apaime. Mme Selede a swa a se na barwa.
31  Mme bomorwa Apaime e ne e le Ishi. Mme bomorwa Ishi e ne e le Sheshane; mme bomorwa Sheshane, Ahalai.
32  Bomorwa Jada morwarraagwe Shammai e ne e le Jethere le Jonathane. Mme Jethere a swa a se na barwa.
33  Mme bomorwa Jonathane e ne e le Pelethe le Sasa. Bano e ne ya nna bomorwa Jerameele.
34  Mme Sheshane a bo a se na bana ba bape ba basimane fa e se bana ba basetsana fela. Jaanong Sheshane o ne a na le motlhanka wa Moegepeto yo leina la gagwe e neng e le Jareha.
35  Ka jalo Sheshane a naya Jareha motlhanka wa gagwe morwadie go nna mosadi, yo fa nako e ntse e tsamaya a neng a mo tsholela Atai.
36  Atai ene a nna rraagwe Nathane. Nathane ene a nna rraagwe Sabade.
37  Sabade ene a nna rraagwe Efelale. Efelale ene a nna rraagwe Obede.
38  Obede ene a nna rraagwe Jehu. Jehu ene a nna rraagwe Asaria.
39  Asaria ene a nna rraagwe Helese. Helese ene a nna rraagwe Eleasa.
40  Eleasa ene a nna rraagwe Sisemai. Sisemai ene a nna rraagwe Shalume.
41  Shalume ene a nna rraagwe Jekamia. Jekamia ene a nna rraagwe Elishama.
42  Mme bomorwa Kalebe morwarraagwe Jerameele e ne e le Mesha leitibolo la gagwe, yo e neng e le rraagwe Siife, le bomorwa Mareshahe rraagwe Heberone.
43  Mme bomorwa Heberone e ne e le Kora le Tapua le Rekeme le Shema.
44  Shema ene a nna rraagwe Rahame rraagwe Jorekeame. Mme Rekeme ene a nna rraagwe Shammai.
45  Mme morwa Shammai e ne e le Maone; mme Maone e ne e le rraagwe Bethe-sure.
46  Fa e le Ifa mogadingwana wa ga Kalebe, a tshola Harana le Mosa le Gasese. Fa e le Harana ene, a nna rraagwe Gasese.
47  Mme bomorwa Jahadai e ne e le Regeme le Jothame le Geshane le Pelete le Ifa le Shaafe.
48  Fa e le Maaka mogadingwana wa ga Kalebe, a tshola Shebere le Tirehana.
49  Fa nako e ntse e tsamaya a tshola Shaafe rraagwe Mademana, Shefa rraagwe Makebena le rraagwe Gibea. Mme morwadia Kalebe e ne e le Akesa.
50  Bano e ne ya nna bomorwa Kalebe. Bomorwa Hure leitibolo la ga Eferatha: Shobale rraagwe Kiriathe-jearime,
51  Salema rraagwe Bethelehema, Harefe rraagwe Bethe-gadere.
52  Mme Shobale rraagwe Kiriathe-jearime a nna le bana ba basimane: Haroe, sephatlo sa Bamenuhothe.
53  Mme malapa a ga Kiriathe-jearime e ne e le Baithire le Baputhe le Bashumathe le Bamishera. Basore le Baeshataole ba ne ba tswa mo go bano.
54  Bomorwa Salema e ne e le Bethelehema le Banetofa, Aretothe-bethe-joabe le sephatlo sa Bamanahathe, Basora.
55  Mme malapa a bakwadi ba ba nnang kwa Jabese e ne e le Batirathe, Bashimeathe, Basukathe. Bano e ne e le Bakene ba ba duleng mo go Hamatha rraagwe ba ntlo ya ga Rekabe.
3  Mme bano e ne ya nna bomorwa Dafide ba a neng a ba tsholelwa kwa Heberone: Amenone wa leitibolo, la ga Ahinoame mosadi wa Mojesereele, wa bobedi, Daniele, wa ga Abigaile mosadi wa Mokaremele,
2  wa boraro, Abesalome morwa Maaka morwadia Talemai kgosi ya Geshure, wa bonè, Adonija morwa Hagithe,
3  wa botlhano, Shefatia, wa ga Abitale, wa borataro, Ithereame, wa ga Egela mosadi wa gagwe.
4  O ne a tsholelwa ba le barataro kwa Heberone; mme a tswelela go busa koo dingwaga di le supa le dikgwedi di le thataro, mme a busa dingwaga di le masome a mararo le boraro kwa Jerusalema.
5  Mme go ne go na le bano ba a neng a ba tsholelwa kwa Jerusalema: Shimea le Shobabe le Nathane le Solomone, ba le banè ba ga Bathe-sheba morwadia Amiele,
6  le Ibehare le Elishama le Elifelete,
7  le Noga le Nefege le Jafia,
8  le Elishama le Eliada le Elifelete, ba le robongwe,
9  bomorwa Dafide botlhe kwantle ga bomorwa bagadingwana, le Tamare kgaitsadiabone.
10  Mme morwa Solomone e ne e le Rehoboame, Abija morwawe, Asa morwawe, Jehoshafate morwawe,
11  Jehorame morwawe, Ahasia morwawe, Jehoashe morwawe,
12  Amasia morwawe, Asaria morwawe, Jothame morwawe,
13  Ahase morwawe, Hesekia morwawe, Manase morwawe,
14  Amone morwawe, Josia morwawe.
15  Mme bomorwa Josia e ne e le Johanane wa leitibolo, wa bobedi, Jehoiakime, wa boraro, Sedekia, wa bonè, Shalume.
16  Mme bomorwa Jehoiakime e ne e le Jekonia morwawe, Sedekia morwawe.
17  Mme bomorwa Jekonia jaaka legolegwa e ne e le Shealatiele morwawe
18  le Malekirame le Pedaia le Shenasare, Jekamia, Hoshama le Nedabia.
19  Mme bomorwa Pedaia e ne e le Serubabele le Shimei; mme bomorwa Serubabele e ne e le Meshulame le Hanania (mme Shelomithe e ne e le kgaitsadiabone);
20  le Hashuba le Ohele le Berekia le Hasadia, Jushabe-hesede, ba le batlhano.
21  Mme bomorwa Hanania e ne e le Pelatia le Jeshaia, bomorwa Jeshaia Refaia, bomorwa Refaia Arenane, bomorwa Arenane Obadia, bomorwa Obadia Shekania;
22  mme bomorwa Shekania, Shemaia, mme bomorwa Shemaia, Hatushe le Igale le Baria le Nearia le Shafate, ba le barataro.
23  Mme bomorwa Nearia e ne e le Elioenai le Hisikia le Aserikame, ba le bararo.
24  Mme bomorwa Elioenai e ne e le Hodafia le Eliashibe le Pelaia le Akube le Johanane le Delaia le Anani, ba le supa.
12  Mme bano ke ba ba neng ba tla kwa go Dafide kwa Sikelage fa a ne a sa ntse a le mo thibelong ka ntlha ya ga Saulo morwa Kishe; mme e ne e le bangwe ba banna ba ba thata, ba ba thusang mo ntweng,
2  ba tlhometse ka bora, ba dirisa seatla sa moja e bile ba dirisa seatla sa molema ka maje kgotsa ka metswi mo teng ga bora. E ne e le ba bomorwarraagwe Saulo, ba Benjamine.
3  Go ne go na le tlhogo e bong Ahiesere le Joashe bomorwa Shemaa wa Mogibea, le Jesiele le Pelete bomorwa Asamafetha, le Beraka le Jehu wa Moanathothe,
4  le Ishemaia wa Mogibeone, monna yo o thata mo gare ga ba ba masome a mararo e bile a okametse ba ba masome a mararo bano; le Jeremia le Jahasiele le Johanane le Josabade wa Mogedera,
5  Elusai le Jerimothe le Bealia le Shemaria le Shefatia wa Moharife,
6  Elekana le Ishia le Asarele le Joesere le Jashobeame, ba Bakora,
7  le Joela le Sebadia bomorwa Jerohame wa kwa Gedore.
8  Mme go ne go na le bangwe ba Bagada ba ba neng ba itomololela kafa letlhakoreng la ga Dafide kwa lefelong le go leng thata go le atamela kwa nageng, banna ba ba pelokgale, ba ba thata, banna ba sesole ba ntwa, ba ba nnang ba baakantse thebe e kgolo le lerumo, ba difatlhego tsa bone e neng e le difatlhego tsa ditau, e bile ba ne ba tshwana le ditshephe mo dithabeng ka lobelo.
9  Esere e ne e le tlhogo, wa bobedi e le Obadia, wa boraro e le Eliabe,
10  wa bonè e le Mishemana, wa botlhano e le Jeremia,
11  wa borataro e le Atai, wa bosupa e le Eliele,
12  wa borobedi e le Johanane, wa borobongwe e le Elesabade,
13  wa bolesome e le Jeremia, wa bolesome le bongwe e le Makebanai.
14  Bano e ne e le ba bomorwa Gada, ditlhogo tsa masole. Yo mmotlana thata o ne a lekana le ba le lekgolo, mme yo mogolo a lekana le ba ba sekete.
15  Bano ke bone ba ba neng ba kgabaganya Joredane mo kgweding ya ntlha fa e ne e penolosa dintshi tsotlhe tsa yone, morago ga moo ba leleka botlhe ba mabala a a kwa tlase, ba ba lelekela kwa botlhaba le kwa bophirima.
16  Mme bangwe ba bomorwa Benjamine le Juda ba tla kwa lefelong le go leng thata go le atamela, kwa go Dafide.
17  Foo Dafide a tswela kwa go bone mme a ba raya a re: “Fa e le gore lo tletse kagiso kwa go nna go tla go nthusa, pelo ya me e tla nna seoposengwe le lona. Mme fa e le gore ke go nkokela kwa babeng ba me mme go se na phoso epe mo diatleng tsa me, a Modimo wa borraaronamogologolwane a go bone a bo a go lolamise.”
18  Mme moya wa apesa Amasai, tlhogo ya ba ba masome a mararo:“Re ba gago wena Dafide, e bile re na le wena, wena morwa Jese.Kagiso, a kagiso e nne ya gago, le kagiso mo go yo o go thusang,Gonne Modimo wa gago o go thusitse.”Ka jalo Dafide a ba amogela mme a ba tsenya mo gare ga ditlhogo tsa mephato ya masole.
19  Go ne go na le bangwe ba ga Manase ba ba neng ba ngwegela kafa go Dafide fa a ne a tla le Bafilisitia a tsogologela Saulo go tlhabana le ene; mme a se ka a ba thusa, gonne fa ba ne ba mo gakolola, barena ba kgolagano ba Bafilisitia ba ne ba mo tsamaisa, ba re: “O tla baya ditlhogo tsa rona mo kotsing ka go ngwegela kwa go morena wa gagwe Saulo.”
20  Fa a ne a tla mo Sikelage, ba ba neng ba ngwegela kwa go ene ba tswa mo go Manase e ne e le Adane le Josabade le Jediaele le Mikaele le Josabade le Elihu le Silethai, ditlhogo tsa dikete tsa ga Manase.
21  Mme fa e le bone, ba ne ba thusa Dafide kgatlhanong le setlhopha sa dirukutlhi, ka gonne botlhe fela e ne e le banna ba ba thata ba ba pelokgale, mme ba nna balaodi ba masole;
22  gonne batho ba ne ba nna ba tla kwa go Dafide letsatsi le letsatsi go tla go mo thusa, go fitlha e nna bothibelelo jo bogolo, jaaka bothibelelo jwa Modimo.
23  Mme tseno e ne e le dipalo tsa ditlhogo tsa ba ba neng ba tlhomeletse go ya sesoleng ba ba neng ba tla kwa go Dafide kwa Heberone gore ba mo neele bogosi jwa ga Saulo kafa taelong ya ga Jehofa.
24  Bomorwa Juda ba ba tsholang thebe e kgolo le lerumo ba ne ba le dikete di le thataro le makgolo a le robedi, ba tlhomeletse ntwa.
25  Mo go bomorwa Simeone, banna ba ba pelokgale ba masole ba ne ba le dikete di le supa le lekgolo.
26  Mo go bomorwa Lefi ba le dikete di le nnè le makgolo a le marataro.
27  Mme Jehoiada e ne e le moeteledipele wa bomorwa Arone, mme ba ba neng ba na le ene ba ne ba le dikete di le tharo le makgolo a le supa.
28  Le Sadoke wa lekau, yo o thata a le pelokgale, le ntlo ya borraagwemogologolwane, dikgosana di le masome a mabedi le bobedi.
29  Mme mo go bomorwa Benjamine, bomorwarraagwe Saulo, go ne go na le dikete di le tharo, mme go fitlha ka nako eo, palo e kgolwane ya bone e ne e lebeletse ntlo ya ga Saulo fela thata.
30  Mme mo go bomorwa Eferaime go ne go na le dikete di le masome a mabedi le makgolo a le robedi, banna ba ba thata ba ba pelokgale, banna ba ba tumileng, ka ntlo ya borraabonemogologolwane.
31  Mme mo sephatlong sa lotso lwa ga Manase go ne go na le ba ba dikete di le lesome le borobedi ba ba neng ba tlhaotswe ka maina gore ba tle go dira Dafide kgosi.
32  Mme mo go bomorwa Isakare ba ba neng ba na le kitso ya go lemoga dinako tsa go itse gore Iseraele e tshwanetse go dira eng, go ne go na le ba e leng ditlhogo tsa bone ba le makgolo a mabedi, mme bomorwarraabone botlhe ba ne ba utlwa ditaelo tsa bone.
33  Mo go ba ga Sebulone ba ba yang sesoleng, ba ba tlhomaganang kafa thulaganyong ya tlhabano ka dibetsa tsotlhe tsa ntwa, go ne go na le ba ba dikete di le masome a matlhano, mme ba ne ba se pelopedi ka ga go tsamaya mmogo ka bontsi ba ya kwa go Dafide.
34  Mme mo go ba ga Nafetali go ne go na le dikgosana di le sekete, mme ba le dikete di le masome a mararo le bosupa ba ne ba na le bone ba tshotse thebe e kgolo le lerumo.
35  Mme mo go ba Badana ba ba tlhomaganang kafa thulaganyong ya tlhabano go ne go na le ba ba dikete di le masome a mabedi le borobedi le makgolo a le marataro.
36  Mme mo go ba ga Ashera, ba ba yang sesoleng gore ba tlhomagane kafa thulaganyong ya tlhabano ba ne ba le dikete di le masome a manè.
37  Mme go tswa ka kwa ntlheng e nngwe ya Joredane, mo go ba Barubene le Bagada le sephatlo sa lotso lwa ga Manase ba tshotse dibetsa tsotlhe tsa mophato wa sesole go ne go na le ba le dikete di le lekgolo le masome a mabedi.
38  Botlhe bano e ne e le banna ba ntwa, ba tsamaya mmogo ka bontsi ba tlhomagane kafa thulaganyong ya tlhabano; ba tla kwa Heberone ka pelo e e feletseng ba tla go dira Dafide kgosi ya Iseraele yotlhe; le botlhe ba ba setseng ba Iseraele ba ne ba le pelonngwe fela go dira Dafide kgosi.
39  Mme ba nna koo le Dafide malatsi a le mararo, ba ja ba nwa, gonne bomorwarraabone ba ne ba ba baakanyeditse.
40  Le ba ba neng ba le gaufi le bone, go ya go fitlha kwa Isakare le Sebulone le Nafetali, ba ne ba tlisa dijo di le mo dieseleng le mo dikameleng le mo godimo ga bommoulo le mo dikgomong, dijo tsa bupi, dikuku tsa mofeige o o kgobilweng le dikuku tsa morara o o swabisitsweng le beine le leokwane le dikgomole dinku tse dintsi thata, gonne go ne go ipelwa mo Iseraele.
