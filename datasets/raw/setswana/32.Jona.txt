4  Le fa go ntse jalo mo go Jona, go ne go sa itumedise ka gope, mme a tuka bogale.
2  Ka gone a rapela Jehofa mme a re: “Ao tlhe Jehofa, a seno e ne e se se ke tshwenyegang ka sone, fa ke ne ke le mo lefatsheng la me? Ke gone ka moo ke neng ka tshabela kwa Tareshishe; gonne ke ne ke itse gore o Modimo yo o pelontle le yo o kutlwelobotlhoko, yo o bonya go galefa le yo o nang le bopelonomi jo bogolo jwa lorato, le yo o ikwatlhaelang masetlapelo.
3  Mme jaanong, tlhe Jehofa, tsweetswee, tsaya moya wa me mo go nna, gonne go swa ga me go botoka go na le go tshela ga me.”
4  Fa a araba, Jehofa a re: “A go siame go bo o tuka bogale?”
5  Go tswa foo Jona a tswa mo motseng mme a nna kwa botlhaba jwa motse; mme kgabagare a itirela loobo koo, gore a tle a nne kafa tlase ga lone mo moriting go fitlha a bona se se tla diragalelang motse.
6  Ka jalo Jehofa Modimo a tlhoma semela sa segwana, gore se tle mo godimo ga ga Jona, gore se tle se nne moriti mo godimo ga tlhogo ya gagwe, go mo golola mo boemong jwa gagwe jwa masetlapelo. Mme Jona a simolola go ipelela semela sa segwana fela thata.
7  Mme Modimo wa boammaaruri a tlhoma seboko fa bo sa letsatsi le le latelang, gore se tlhasele semela sa segwana; mme sa omelela ka bonya.
8  Mme ga diragala ya re, ka bonako fela fa letsatsi le phatsima, Modimo gape a tlhoma phefo ya botlhaba e e phaphalatsang, mme letsatsi la nna la itaya mo tlhogong ya ga Jona, gore a bo a idibale; a nna a kopa gore moya wa gagwe o swe, mme a bua kgapetsakgapetsa a re: “Go botoka gore ke swe go na le gore ke tshele.”
9  Mme Modimo a raya Jona a re: “A go siame go bo o tuka bogale ka ntlha ya semela sa segwana?” Fa a araba seo a re: “Go siame go bo ke tuka bogale, go ya losong.”
10  Mme Jehofa a re: “Wena, o ne wa utlwela semela sa segwana botlhoko, se o sa dirang ka natla mo go sone kgotsa wa se dira gore se nne segolo, se se neng sa tlhoga mo bosigong bo le bongwe fela mme sa nyelela jaaka se se tlhogileng mo bosigong bo le bongwe fela.
11  Mme nna, a ga ke a tshwanela go utlwela Ninife botlhoko motse o mogolo, o go nang le batho ba ba fetang dikete di le lekgolo le masome a mabedi mo go one ba gotlhelele ba sa itseng pharologanyo fa gare ga seatla sa bone sa moja le sa molema, re sa bale diruiwa tse dintsi?”
1  Mme lefoko la ga Jehofa la tla mo go Jona morwa Amitai, le re:
2  “Nanoga, ya kwa Ninife motse o mogolo, mme o bolele teng gore bosula jwa bone bo tlile fa pele ga me.”
3  Jona a nanoga a tshabela kwa Tareshishe gore a tswe fa pele ga ga Jehofa; mme la bofelo a fitlha mo Jopa mme a fitlhela sekepe se ya Tareshishe. Jalo a duela madi a sone a loeto mme a tsena mo go sone, gore a ye le bone kwa Tareshishe a tswe fa pele ga ga Jehofa.
4  Mme Jehofa ka boene a romela phefo e kgolo kwa lewatleng, mme ga nna setsuatsue se segolo mo lewatleng; mme sekepe, se ne se tloga se thubega.
5  Batsamaisi ba sekepe ba simolola go boifa le go goa ba kopa thuso, mongwe le mongwe a goela kwa modimong wa gagwe. Ba ne ba nna ba latlhela dilwana tse di neng di le mo sekepeng mo lewatleng, gore ba se tlhofofatse. Mme Jona ene o ne a ile kwa tengteng ga sekepe se se diretsweng boalo, mme a robala a thulamela.
6  Kgabagare molaodi wa sekepe a atamela fa go ene mme a mo raya a re: “Ke eng ka wena, morobadi? Tsoga, o tlhaeletse kwa modimong wa gago! Gongwe Modimo wa boammaaruri o tla itshupa a tshwenyega ka rona, mme ga re kitla re nyelela.”
7  Ba simolola go raana ba re: “Tlang, a re latlheleng bola, gore re tle re itse gore re tletswe ke masetlapelo ano ka ntlha ya ga mang.” Mme ba nna ba latlhela bola, mme la bofelo bola jwa supa Jona.
8  Jalo ba mo raya ba re: “A ko o re bolelele, tsweetswee, gore re na le masetlapelo ano ka ntlha ya ga mang? Tiro ya gago ke eng, mme o tswa kae? Naga ya gaeno ke efe, mme o tswa mo setšhabeng sefe?”
9  Fa a araba seo a ba raya a re: “Ke Mohebera, mme ke boifa Jehofa Modimo wa magodimo, Ene yo o dirileng lewatle le lefatshe le le omileng.”
10  Mme banna bano ba simolola go boifa thata, mme ba tswelela ba mo raya ba re: “Ke eng se o se dirileng?” Gonne banna bano ba ne jaanong ba itse gore o ne a tshaba fa pele ga ga Jehofa, ka gonne o ne a ba boleletse.
11  La bofelo ba mo raya ba re: “Re go dire eng, gore lewatle le tle le re sisibalele?” Gonne lewatle le ne le ntse le fuduegela pele.
12  Jalo a ba raya a re: “Ntsholetseng mme lo ntatlhele mo lewatleng, mme lewatle le tla lo sisibalela; ka gonne ke a lemoga gore ke ka ntlha ya me go bo lo tletswe ke setsuatsue se segolo seno.”
13  Mme banna bano ba leka go kgabaganya, gore ba busetse sekepe fa lefatsheng le le omileng; le fa go ntse jalo ba ne ba sa kgone, ka gonne lewatle le ne le ntse le fuduegela pele kgatlhanong le bone.
14  Mme ba tlhaeletsa kwa go Jehofa ba re: “Ao tlhe Jehofa, tsweetswee, mma re se ka ra nyelela ka ntlha ya moya wa monna yo! Mme o se ka wa re pega madi a a se nang molato, ka gonne wena, Jehofa, o dirile ka fa o natefeletsweng ka gone!”
15  Go tswa foo ba tsholetsa Jona mme ba mo latlhela mo lewatleng; mme lewatle la emisa tšararego ya lone.
16  Fa ba bona seo banna bano ba simolola go boifa Jehofa thata, mme jalo ba isetsa Jehofa setlhabelo ba bo ba dira maikano.
17  Jaanong Jehofa a rulaganya gore go nne le tlhapi e kgolo gore e metse Jona, mo Jona a neng a nna mo tengteng ga tlhapi malatsi a le mararo le masigo a le mararo.
2  Go tswa foo Jona a rapela Jehofa Modimo wa gagwe a le mo teng ga tlhapi
2  mme a re: “Ke ne ka tlhaeletsa kwa go Jehofa ke le mo matshwenyegong a me, mme a nkaraba.Ke ne ka goa ke le mo mpeng ya Sheole ke kopa thuso.O ne wa utlwa lentswe la me.
3  E rile o ntatlhela mo botennyeng, mo gare ga lewatle le le bulegileng,Foo noka ya ntikanyetsa.Dintelo tsa gago tsotlhe le makhubu a gago—di ne tsa feta mo godimo ga me.
4  Mme nna, ke ne ka re, ‘Ke leleketswe kgakala le matlho a gago!Ke tla tlhoma tempele ya gago e e boitshepo matlho jang gape?’
5  Metsi a ne a ntikanyetsa go fitlha kwa moyeng; bodiba jo bo boteng jwa metsi bo ne jwa nna jwa ntswalela.Mefero e ne e ithatheletse mo tlhogong ya me.
6  Ke ne ka fologela kwa tlase ga dithaba.Fa e le lefatshe lone, mephakalego ya lone e ne e le mo go nna ka bosakhutleng.Mme o ne wa tlhatlosa botshelo jwa me mo kgatamping, wena Jehofa Modimo wa me.
7  E rile moya wa me o koafala mo teng ga me, Jehofa ya nna Ene yo ke mo gakologelwang.Foo thapelo ya me ya tsena kwa go wena, mo tempeleng ya gago e e boitshepo.
8  Fa e le ba ba tlhokometseng medingwana e e seng ya boammaaruri, ba tlogela bopelonomi jwa bone jwa lorato.
9  Mme nna, ke tla go ntshetsa setlhabelo ka lentswe la go ntsha ditebogo.Se ke se ikanetseng, ke tla se diragatsa. Poloko ke ya ga Jehofa.”
10  Fa nako e ntse e tsamaya Jehofa a laola tlhapi, mo e neng ya tlhatsetsa Jona mo lefatsheng le le omileng.
3  Go tswa foo lefoko la ga Jehofa la tla kwa go Jona lekgetlo la bobedi, le re:
2  “Nanoga, ya kwa Ninife motse o mogolo, mme o o bolelele polelo e ke e buang le wena.”
3  Morago ga moo, Jona a nanoga mme a ya kwa Ninife tumalanong le lefoko la ga Jehofa. Jaanong Ninife e ne e le motse o mogolo mo Modimong, o na le sekgala sa go ka tsamaiwa malatsi a mararo.
4  La bofelo Jona a simolola go tsena mo motseng sekgala sa go ka tsamaiwa letsatsi le le lengwe, mme a nna a bolela a re: “Go setse malatsi a le masome a manè fela, mme Ninife o tla ribegediwa.”
5  Mme banna ba Ninife ba simolola go dumela mo Modimong, mme ba bolela gore go itingwe dijo ba bo ba apara letsela la kgetsi, go simolola ka yo mogolo thata mo go bone go ya go yo mmotlana thata mo go bone.
6  E rile lefoko le fitlha kwa kgosing ya Ninife, ya ema mo setulong sa yone sa bogosi ya apola seaparo sa yone se se e tlhaolang mme ya ipipa ka letsela la kgetsi e bo e nna fa fatshe mo meloreng.
7  Go feta moo, e ne ya dira gore go tlhajwe mokgosi, mme ya dira gore go buiwe mo Ninife, ka molao wa kgosi le ba bagolo ba yone, go twe: “Go se nne le motho ope le seruiwa sepe, le motlhape ope le letsomane lepe, le le latswang sengwe gotlhelele. Go se nne le sepe se se jang dijo. Le fa e le metsi di se ka tsa a nwa.
8  Mme a ba ipipe ka letsela la kgetsi, motho le seruiwa; mme a ba tlhaeletse kwa Modimong ka nonofo mme ba boe, mongwe le mongwe mo tseleng ya gagwe e e bosula le mo tshiamololong e e neng e le mo diatleng tsa bone.
9  Ke mang yo o itseng gore a Modimo wa boammaaruri a ka nna a boela morago mme a ikwatlhaya a bo a boela morago mo bogaleng jwa gagwe jo bo tukang, gore re se ka ra nyelela?”
10  Mme Modimo wa boammaaruri a bona ditiro tsa bone, gore ba ne ba boetse morago ba dule mo tseleng ya bone e e bosula; ka jalo Modimo wa boammaaruri a ikwatlhaela masetlapelo a a neng a buile gore o tla a ba tlisetsa; mme a se ka a a tlisa.
