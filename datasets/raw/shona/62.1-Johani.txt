4  Vadiwa, musatenda kutaura kwose kwakafuridzirwa, asi edzai kutaura kwakafuridzirwa kuti muone kana kuchibva kuna Mwari, nokuti vaprofita venhema vazhinji vakaoneka munyika.
2  Munoziva kutaura kwakafuridzirwa kunobva kuna Mwari neizvi: Kutaura kwose kwakafuridzirwa kunobvuma kuti Jesu Kristu akauya ari munhu wenyama kunobva kuna Mwari,
3  asi kutaura kwose kwakafuridzirwa kusingabvumi Jesu hakubvi kuna Mwari. Uyezve, uku ndiko kutaura kwakafuridzirwa kwomunhu anopesana naKristu kwamakanzwa kuti kwakanga kuchiuya, uye zvino kwatova munyika.
4  Imi munobva kuna Mwari, vana vaduku, uye makakunda vanhu ivavo, nokuti iye ari pamwe nemi mukuru kune uya ari pamwe nenyika.
5  Ivo vanobva munyika; ndokusaka vachitaura zvinobva munyika uye nyika ichivateerera.
6  Isu tinobva kuna Mwari. Uyo anowana zivo pamusoro paMwari anotiteerera; uyo asingabvi kuna Mwari haatiteereri. Aya ndiwo maziviro atinoita kutaura kwakafuridzirwa kwechokwadi nokutaura kwakafuridzirwa kwokukanganisa.
7  Vadiwa, ngatirambei tichidanana, nokuti rudo runobva kuna Mwari, uye munhu wose anoda akaberekwa naMwari uye anowana zivo pamusoro paMwari.
8  Uyo asina rudo haasati asvika pakuziva Mwari, nokuti Mwari rudo.
9  Neizvi rudo rwaMwari rwakaratidzwa pachena kwatiri, kuti Mwari akatuma Mwanakomana wake munyika, iye akaberekwa ari mumwe oga, kuti tiwane upenyu pachishandiswa iye.
10  Rudo ruri pachinhu ichi, kwete kuti isu takada Mwari, asi kuti iye akatida, akatuma Mwanakomana wake kuti ave chibayiro chokuyananisira zvivi zvedu.
11  Vadiwa, kana Mwari akatida zvakadai, saka isu tinosungirwawo kuti tidanane.
12  Hapana munhu akamboona Mwari chero panguva ipi zvayo. Kana tikaramba tichidanana, Mwari anoramba ari matiri uye rudo rwake runoitwa kuti rukwane matiri.
13  Neizvi tinoziva kuti tiri kuramba tiri pamwe naye uye iye ari pamwe nesu, nokuti akatipa mudzimu wake.
14  Uyewo, isu takaona uye tiri kupupurira kuti Baba vakatuma Mwanakomana wavo kuti ave Muponesi wenyika.
15  Munhu wose anobvuma kuti Jesu Kristu ndiye Mwanakomana waMwari, Mwari anoramba ari pamwe nomunhu akadaro uye iye ari pamwe naMwari.
16  Isu takasvika pakuziva uye takatenda rudo urwo Mwari anarwo kwatiri. Mwari rudo, uye uyo anoramba ari murudo anoramba ari pamwe naMwari uye Mwari anoramba ari pamwe naye.
17  Uku ndiko kukwaniswa kwakaitwa rudo kwatiri, kuti tive norusununguko rwokutaura pazuva rokutongwa, nokuti, munyika ino isu pachedu takaita sezvaakaitawo.
18  Murudo hamuna kutya, asi rudo rwakakwana runodzingira kutya kunze, nokuti kutya kunodzivisa. Chokwadi, uyo anotya haana kuitwa akakwana murudo.
19  Kana tiri isu, tine rudo, nokuti Mwari akatanga kutida.
20  Kana munhu achitaura kuti: “Ndinoda Mwari,” asi achivenga hama yake, iye murevi wenhema. Nokuti uyo asingadi hama yake, yaakaona, haangavi achida Mwari, waasina kumboona.
21  Uyu murayiro tinawo kubva kwaari, kuti uyo anoda Mwari anofanira kunge achidawo hama yake.
5  Munhu wose anotenda kuti Jesu ndiye Kristu, munhu iyeye akaberekwa naMwari, uye munhu wose anoda baba vakaita kuti aberekwe, anodawo uya akaberekwa navo.
2  Neizvi tinoziva kuti tinoda vana vaMwari, patinenge tichida Mwari uye tichiita mirayiro yake.
3  Nokuti kuda Mwari kunoreva izvi, kuti tichengete mirayiro yake; uye mirayiro yake hairemi,
4  nokuti zvinhu zvose zvakaberekwa naMwari zvinokunda nyika. Uku ndiko kukunda kwatakakunda nyika nakwo, iko kutenda kwedu.
5  Ndiani anokunda nyika kunze kwouya anotenda kuti Jesu ndiye Mwanakomana waMwari?
6  Uyu ndiye akauya nemvura neropa, iye Jesu Kristu; kwete nemvura chete, asi nemvura uye neropa. Mudzimu ndiwo uri kupupura, nokuti mudzimu ndiwo chokwadi.
7  Nokuti kune zvapupu zvitatu zvinopupura,
8  mudzimu nemvura neropa, uye zvitatu izvi zvinobvumirana.
9  Kana tichigamuchira uchapupu hunopiwa nevanhu, uchapupu hunopiwa naMwari hukuru kwazvo, nokuti uhwu ndihwo uchapupu hunopiwa naMwari, kuti akapupura pamusoro poMwanakomana wake.
10  Munhu anotenda muMwanakomana waMwari ane uchapupu hwaakapiwa. Munhu asingatendi muna Mwari anenge amuita murevi wenhema, nokuti haana kutenda uchapupu hwakapiwa, uhwo Mwari sechapupu akapa pamusoro poMwanakomana wake.
11  Uhwu ndihwo uchapupu hwakapiwa, hwokuti Mwari akatipa upenyu husingaperi, uye upenyu uhwu huri muMwanakomana wake.
12  Uyo ari pamwe noMwanakomana ane upenyu uhwu; uyo asiri pamwe noMwanakomana waMwari haana upenyu uhwu.
13  Ndinokunyorerai zvinhu izvi kuti muzive kuti mune upenyu husingaperi, imi munotenda muzita roMwanakomana waMwari.
14  Ichi ndicho chivimbo chatiinacho kwaari, kuti, zvisinei nokuti chii chatinokumbira maererano nezvaanoda, iye anotinzwa.
15  Uyezve, kana tichiziva kuti iye anotinzwa pamusoro pezvinhu zvose zvatinokumbira, tinoziva kuti tichawana zvinhu zvinenge zvakumbirwa sezvo tinenge tazvikumbira kwaari.
16  Kana munhu akaona hama yake ichiita chivi chisingakonzeri rufu, iye achamunyengeterera, uye Mwari achamupa upenyu, chokwadi, achahupa vaya vasingatadzi zvokuti vanozviunzira rufu. Kune chivi chinounza rufu. Handimuudzi kuti akumbire pamusoro pechivi ichocho.
17  Kusarurama kwose chivi; asi pane chivi chisingaunzi rufu.
18  Tinoziva kuti munhu wose akaberekwa naMwari haana tsika yokuita chivi, asi Uya akaberekwa naMwari anomuchengeta, uye akaipa haamubati.
19  Tinoziva kuti tinobva kuna Mwari, asi nyika yose iri musimba reakaipa.
20  Asi tinoziva kuti Mwanakomana waMwari akauya, uye akatipa simba rokuva vakangwara kuti tizive iye wechokwadi. Isu tiri pamwe naiye wechokwadi, tichishandisa Mwanakomana wake Jesu Kristu. Uyu ndiye Mwari wechokwadi noupenyu husingaperi.
21  Vana vaduku, zvichenjererei pazvidhori.
1  Zviya zvakanga zviripo kubvira pakutanga, zvatakanzwa, zvatakaona nemaziso edu, zvatakanyatsotarira, maoko edu akabata, zvine chokuita neshoko roupenyu,
2  (chokwadi, upenyu hwakaratidzwa pachena, takahuona uye tiri kupupurira uye tiri kukuudzai upenyu husingaperi hwakabva kuna Baba uye hwakaratidzwa pachena kwatiri,)
3  tiri kukuudzaiwo zviya zvatakaona uye zvatakanzwa, kuti nemiwo mugovane nesu. Uyezve, kugovana kwedu uku tinokuita naBaba uye noMwanakomana wavo Jesu Kristu.
4  Naizvozvo tiri kunyora zvinhu izvi kuti mufaro wedu uzare.
5  Iri ndiro shoko ratakanzwa kwaari uye tiri kukuzivisai, kuti Mwari chiedza uye maari hamuna kana rima.
6  Kana tichitaura kuti: “Tiri kugovana naye,” asi tichiramba tichifamba murima, tiri kureva nhema uye hatisi kuita zvinodiwa nechokwadi.
7  Zvisinei, kana tiri kufamba muchiedza iye zvaari muchiedza, tinogovana isu pachedu, uye ropa raJesu Mwanakomana wake rinotichenesa pazvivi zvose.
8  Kana tichitaura kuti: “Hatina chivi,” tiri kuzvinyengera uye chokwadi hachisi matiri.
9  Kana tikareurura zvivi zvedu, iye akatendeka uye akarurama zvokuti anotikanganwira zvivi zvedu nokutichenesa pakusarurama kwose.
10  Kana tichitaura kuti: “Hatina kutadza,” tiri kumuita murevi wenhema, uye shoko rake harisi matiri.
2  Vana vangu vaduku, ndiri kukunyorerai zvinhu izvi kuti murege kutadza. Asi, kana munhu akatadza, tine mubatsiri ari kuna Baba, iye Jesu Kristu, akarurama.
2  Iye chibayiro chokuyananisira zvivi zvedu, kwete zvedu chete asiwo zvenyika yose.
3  Neizvi tinoziva kuti tasvika pakumuziva, ndokunge taramba tichichengeta mirayiro yake.
4  Uyo anoti: “Ndasvika pakumuziva,” asi asingachengeti mirayiro yake, murevi wenhema, uye chokwadi hachisi mumunhu uyu.
5  Asi munhu wose anochengeta shoko rake, chokwadi kuda Mwari kwakaitwa kwakakwana mumunhu uyu. Neizvi tinoziva kuti tiri pamwe naye.
6  Uyo anoti anoramba ari pamwe naye anosungirwawo kuti iye arambe achifamba sokufamba kwakaita iyeye.
7  Vadiwa, handisi kukunyorerai murayiro mutsva, asi murayiro wekare wamange muinawo kubvira pakutanga. Uyu murayiro wekare ndiro shoko ramakanzwa.
8  Zvakare, ndiri kukunyorerai murayiro mutsva, chinhu chechokwadi kwaari nokwamuri, nokuti rima riri kupfuura uye chiedza chechokwadi chava kutopenya.
9  Uyo anoti ari muchiedza asi achivenga hama yake ari murima kusvikira iye zvino.
10  Uyo anoda hama yake anoramba ari muchiedza, uye haana chikonzero chokugumbuka.
11  Asi uyo anovenga hama yake ari murima, ari kufamba murima, uye haazivi kwaari kuenda, nokuti rima rapofumadza maziso ake.
12  Vana vaduku, ndiri kukunyorerai, nokuti makakanganwirwa zvivi zvenyu nokuda kwezita rake.
13  Imi vanababa, ndiri kukunyorerai, nokuti masvika pakuziva iye ave aripo kubvira pakutanga. Imi majaya, ndiri kukunyorerai nokuti makakunda akaipa. Imi vana vaduku, ndinokunyorerai, nokuti masvika pakuziva Baba.
14  Imi vanababa, ndinokunyorerai, nokuti masvika pakuziva iye ave aripo kubvira pakutanga. Imi majaya, ndinokunyorerai, nokuti makasimba uye shoko raMwari rinoramba riri mamuri uye makakunda akaipa.
15  Musada nyika kana zvinhu zviri munyika. Kana munhu achida nyika, kuda Baba hakusi maari;
16  nokuti zvinhu zvose zviri munyika—kuchiva kwenyama nokuchiva kwemaziso nokushamisira nezvinhu zvoupenyu zvomunhu—hazvibvi kuna Baba, asi zvinobva munyika.
17  Uyezve, nyika iri kupfuura pamwe chete nokuchiva kwayo, asi uyo anoita kuda kwaMwari anoramba aripo nokusingaperi.
18  Vana vaduku, iawa yokupedzisira, uye, sokunzwa kwamakaita kuti munhu anopesana naKristu ari kuuya, kunyange zvino kwazova nevanhu vanopesana naKristu vazhinji; muna izvozvi tinoziva kuti iawa yokupedzisira.
19  Ivo vakabva kwatiri, asi vakanga vasiri vamwe vedu; nokuti kudai vakanga vari vamwe vedu, vangadai vakaramba vari pamwe chete nesu. Asi vakabva kuti zviratidzwe kuti havasi vose vari vedu.
20  Mune kuzodzwa kunobva kuna iye mutsvene; imi mose mune zivo.
21  Handikunyorerei nokuti hamuzivi chokwadi, asi nokuti munochiziva, uye nokuti hapana nhema dzinobva muchokwadi.
22  Murevi wenhema ndiani kana asiri uya anoramba kuti Jesu ndiye Kristu? Uyu ndiye munhu anopesana naKristu, uyo anoramba Baba noMwanakomana.
23  Munhu wose anoramba Mwanakomana haasi pamwe naBaba. Uyo anobvuma Mwanakomana ari pamwe naBaba.
24  Kana muri imi, zvamakanzwa kubvira pakutanga ngazvirambe zviri mamuri. Kana zvamakanzwa kubvira pakutanga zvikaramba zviri mamuri, muchagarawo pamwe noMwanakomana uye muri pamwe naBaba.
25  Uyezve, ichi ndicho chinhu chakapikirwa chaakatipikira iye pachake, ihwo upenyu husingaperi.
26  Ndinokunyorerai zvinhu izvi pamusoro pevaya vari kuedza kukutsausai.
27  Kana muri imi, kuzodzwa kwamakagamuchira kubva kwaari kunoramba kuri mamuri, uye hamufaniri henyu kudzidziswa nomumwe munhu; asi, kuzodza kwake zvakuri kukudzidzisai pamusoro pezvinhu zvose, zvakuri kwechokwadi uye zvakusiri kwenhema, uye zvakwakakudzidzisai, rambai muri pamwe naye.
28  Naizvozvo zvino, vana vaduku, rambai muri pamwe naye, kuti paanoratidzwa pachena tive norusununguko rwokutaura uye tirege kunyara naye pakuvapo kwake.
29  Kana muchiziva kuti iye akarurama, munoziva kuti munhu wose anoita zvakarurama akaberekwa naye.
3  Onai kuti rudo rukuru zvakadini rwatakaitirwa naBaba, kuti tinzi vana vaMwari; uye ndizvo zvatiri. Ndokusaka nyika isingatizivi, nokuti haisati yasvika pakumuziva.
2  Vadiwa, zvino tiri vana vaMwari, asi zvatichazova hazvisati zvaratidzwa pachena. Tinoziva kuti chero panguva ipi zvayo yaachazoratidzwa pachena tichafanana naye, nokuti tichamuona sezvaakaita.
3  Munhu wose ane tariro iyi yakaiswa paari anozvichenesa sokuchena kwakaita iyeye.
4  Munhu wose ane tsika yokuita chivi ari kuvawo netsika yokusateerera mutemo, naizvozvo chivi kusateerera mutemo.
5  Munozivawo kuti Jesu akaratidzwa pachena kuti abvise zvivi zvedu, uye maari hamuna chivi.
6  Munhu wose anoramba ari pamwe naye haana tsika yokuita chivi; hapana munhu ane tsika yokuita chivi akamuona kana akasvika pakumuziva.
7  Vana vaduku, ngaparege kuva nomunhu anokutsausai; uyo anoramba achiita zvakarurama akarurama, iyeye zvaakarurama.
8  Uyo anoramba achiita chivi anobva kuna Dhiyabhorosi, nokuti Dhiyabhorosi ave achitadza kubvira pakutanga. Nokuda kwaizvozvi Mwanakomana waMwari akaratidzwa pachena, kuti aputse mabasa aDhiyabhorosi.
9  Munhu wose akaberekwa naMwari haarambi achiita chivi, nokuti mbeu Yake inoramba iri mumunhu akadaro, uye haangavi netsika yokuita chivi, nokuti akaberekwa naMwari.
10  Vana vaMwari nevana vaDhiyabhorosi vanoonekwa neizvi: Munhu wose asingarambi achiita zvakarurama haabvi kuna Mwari, uyewo ndizvo zvakaita uya asingadi hama yake.
11  Nokuti iri ndiro shoko ramakanzwa kubvira pakutanga, kuti tinofanira kudanana;
12  hatifaniri kuita saKaini, akabva kune akaipa, akaponda munun’una wake. Akamuponderei? Nokuti mabasa ake akanga akaipa, asi aya omunun’una wake akanga akarurama.
13  Hama, musashamiswa kuti nyika inokuvengai.
14  Tinoziva kuti takabva murufu tikapinda muupenyu, nokuti tinoda hama. Uyo asingadi hama yake anoramba ari murufu.
15  Munhu wose anovenga hama yake muurayi, uye munoziva kuti hapana muurayi ane upenyu husingaperi hunoramba huri maari.
16  Neizvi takasvika pakuziva rudo, nokuti iyeye akapa mweya wake nokuda kwedu; uye tinosungirwa kuti tipe mweya yedu nokuda kwehama dzedu.
17  Asi munhu ane zvokutsigira upenyu zvenyika ino akaona hama yake ichishayiwa, iye oramba kumunzwira tsitsi kwazvo, kuda Mwari kunoramba kuri maari sei?
18  Vana vaduku, ngatiregei kudanana neshoko kana norurimi, asi nemabasa nechokwadi.
19  Neizvi tichaziva kuti tinobva muchokwadi, uye tichaita kuti mwoyo yedu ive nechokwadi pamberi pake
20  pamusoro pezvinhu zvose izvo mwoyo yedu ingatipa mhosva mazviri, nokuti Mwari mukuru kune mwoyo yedu uye anoziva zvinhu zvose.
21  Vadiwa, kana mwoyo yedu isingatipi mhosva, tine rusununguko rwokutaura naMwari;
22  uye zvinhu zvose zvatinokumbira tinozvigamuchira kubva kwaari, nokuti tiri kuchengeta mirayiro yake uye tiri kuita zvinhu zvinofadza pamberi pake.
23  Chokwadi, uyu ndiwo murayiro wake, kuti titende muzita roMwanakomana wake Jesu Kristu uye tidanane, sokutirayira kwaakaita.
24  Zvakare, uyo anochengeta mirayiro yake anoramba ari pamwe naye, uye iye ari pamwe nomunhu akadaro; neizvi tinoziva kuti ari kuramba ari pamwe nesu, nokuda kwomudzimu waakatipa.
