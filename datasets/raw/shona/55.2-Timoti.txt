4  Ndinokurayira kwazvo pamberi paMwari naKristu Jesu, achatonga vapenyu nevakafa, ndichishandisa kuratidzwa kwake pachena uye umambo hwake,
2  kuti paridza shoko, shingaira kuriparidza mumwaka wakakodzera, mumwaka unotambudza, tsiura, ranga, rayira, nomwoyo murefu nounyanzvi hwokudzidzisa.
3  Nokuti pachava nenguva yavasingazoshiviriri kudzidzisa kunopa utano, asi, maererano nezvavanoda, vachazviunganidzira vadzidzisi kuti vafadze nzeve dzavo;
4  uye vacharamba kunzwa chokwadi, vachitendeukira kungano.
5  Asi iwe, svinurira zvinhu zvose, tambura nezvinhu zvakaipa, ita basa romuevhangeri, ita ushumiri hwako zvizere.
6  Nokuti ndiri kutodururwa sechinopiwa chinonwiwa, uye nguva yakakodzera yokusunungurwa kwangu yava pedyo.
7  Ndarwa kurwa kwakanaka kwazvo, ndamhanya kusvika kumugumo, ndachengeta kutenda.
8  Kubvira panguva ino ndakachengeterwa korona yokururama, iyo Ishe, mutongi akarurama, achandipa pazuva iroro somubayiro, kwete ini chete, asiwo vose vaya vakada kuratidzwa kwake pachena.
9  Ita zvose zvaunogona kuti ukurumidze kuuya kwandiri.
10  Nokuti Dhemasi akandisiya nokuti akada mamiriro ezvinhu epanguva ino, uye akaenda kuTesaronika; Kresenzi kuGaratiya, Tito kuDharimatiya.
11  Ruka oga ndiye aneni. Tora Mako uuye naye, nokuti anondibatsira pakushumira.
12  Asi ndatumira Tikiko kuEfeso.
13  Paunouya, uuye nejasi randakasiya riina Kapo kuTroasi, nemipumburu, kunyanya iya yematehwe.
14  Arekizanda mupfuri wemhangura akandiitira zvinokuvadza zvizhinji—Jehovha achamutsiva maererano nemabasa ake—
15  newewo umuchenjerere, nokuti akashora mashoko edu kwazvo.
16  Pakuzvidzivirira kwangu kwokutanga hapana akanditsigira, asi vose vakandisiya—ngavarege havo kuzviverengerwa—
17  asi Ishe akamira pedyo neni akandipa simba, kuti kuparidza kuitwe zvizere uye marudzi ose akunzwe achishandisa ini; uye ndakanunurwa pamuromo weshumba.
18  Ishe achandinunura pamabasa ose akaipa uye achandiponesa nokuda kwoumambo hwake hwokudenga. Ngaakudzwe nokusingaperi-peri. Ameni.
19  Ndikwazisirewo Priska naAkwira neimba yaOnesiforasi.
20  Erasto akasara kuKorinde, asi ndakasiya Trofimo achirwara kuMireto.
21  Ita zvose zvaunogona kuti usvike mwaka wechando usati watanga. Yubhuro anokukwazisa, naPudhenzi naRino naKraudhiya nehama dzose.
22  Ishe ngaave nemafungiro aunoratidza. Mutsa wake usina kukodzera kuwanwa ngauve nemi.
1  Pauro, muapostora waKristu Jesu nokuda kwaMwari maererano nechipikirwa choupenyu huri pamwe naKristu Jesu,
2  kuna Timoti, mwana anodiwa: Mutsa usina kukodzera kuwanwa, ngoni norugare zvinobva kuna Mwari Baba nokuna Kristu Jesu Ishe wedu ngazvive newe.
3  Ndinoonga Mwari, wandiri kuitira basa dzvene nehana yakachena sezvakaita madzitateguru angu, kuti handimboregi kukuyeuka pakuteterera kwangu, usiku nemasikati,
4  ndichisuwa kukuona, sezvandinoyeuka misodzi yako, kuti ndizadzwe nomufaro.
5  Nokuti ndinoyeuka kutenda kuri mauri kusina unyengeri chero hupi zvahwo, uye kwakatanga kugara muna ambuya vako Roisi naamai vako Yunisi, asi kwandinovimba kuti kuri mauriwo.
6  Nokuda kweizvi ndinokuyeuchidza kuti ukuchidzire chipo chaMwari chiri mauri sezvinoitwa moto, chiya chawakawana pandakaisa maoko angu pauri.
7  Nokuti Mwari haana kutipa mudzimu woumbwende, asi wesimba noworudo nowokuva nepfungwa dzakanaka.
8  Naizvozvo usanyara kupupurira Ishe wedu, kana ini musungwa nokuda kwake, asi tamburawo nezvinhu zvakaipa nokuda kwemashoko akanaka maererano nesimba raMwari.
9  Iye akatiponesa, akatidana nokudana kutsvene, kwete nokuda kwemabasa edu, asi nokuda kwechinangwa chake uye nomutsa wake usina kukodzera kuwanwa. Takaupiwa muna Kristu Jesu kubvira kare kare,
10  asi zvino wakaitwa kuti unyatsooneka nokuiswa pachena kwoMuponesi wedu, Kristu Jesu, akabvisa rufu asi akavheneka paupenyu nokusaora nemashoko akanaka,
11  andakagadzwa kuti ndive muparidzi wawo uye muapostora nomudzidzisi.
12  Nokuda kwechikonzero ichi ini ndiri kutamburawo zvinhu izvi, asi handinyari. Nokuti ndinoziva wandakatenda, uye ndine chivimbo chokuti anokwanisa kurinda zvandakaunganidza kuti achengete kusvikira zuva iroro.
13  Ramba wakabata muenzaniso wemashoko anopa utano awakanzwa kwandiri nokutenda norudo zviri muna Kristu Jesu.
14  Rinda chinhu chinokosha chawakachengeteswa nomudzimu mutsvene ugere matiri.
15  Unoziva izvi, kuti vanhu vose vomuruwa rweEzhiya vakandisiya. Figerasi naHemogenesi ndevamwe vaivavo.
16  Ishe ngaanzwire ngoni imba yaOnesiforasi, nokuti aigara achindizorodza, uye haana kunyara necheni dzangu.
17  Asi, paaiva muRoma, akanyatsonditsvaka, akandiwana.
18  Ishe Jehovha ngaamunzwire ngoni pazuva iroro. Iwe unonyatsoziva mabasa ose aakaita muEfeso.
2  Naizvozvo, iwe, mwana wangu, ramba uchiva nesimba mumutsa usina kukodzera kuwanwa uri muna Kristu Jesu,
2  uye zvinhu zvawakanzwa kwandiri zvichitsigirwa nezvapupu zvizhinji, zvinhu izvi zvipe vanhu vakatendeka, avo vachanyatsokwanisawo kudzidzisa vamwe.
3  Tamburawo nezvinhu zvakaipa somurwi akanaka kwazvo waKristu Jesu.
4  Hapana munhu anoshanda somurwi anozvipinza mumabasa okutengeserana oupenyu, kuti afarirwe nouya akamupinza basa somurwi.
5  Zvakare, kana munhu achikwikwidza kunyange mumitambo, haapiwi korona kunze kwokunge akwikwidza maererano nemirau yacho.
6  Murimi anoshanda nesimba ndiye anofanira kuva munhu wokutanga kudya zvibereko.
7  Ramba uchifunga zvandiri kutaura; chokwadi Ishe achakupa ungwaru pazvinhu zvose.
8  Yeuka kuti Jesu Kristu akamutswa kubva kuvakafa uye akanga ari wokuvana vaDhavhidhi, maererano nemashoko akanaka andinoparidza;
9  ari kuita kuti nditambure nezvinhu zvakaipa zvokusvika pakuva muzvisungo zvomujeri somunhu anoita zvakaipa. Kunyange zvakadaro, shoko raMwari harina kusungwa.
10  Nokuda kweizvi ndinoramba ndichitsungirira zvinhu zvose nokuda kwevakasarudzwa, kuti ivowo vawane ruponeso ruri pamwe naKristu Jesu pamwe chete nokubwinya kusingaperi.
11  Shoko iri rakatendeka: Chokwadi kana takafa pamwe chete, tichararamawo pamwe chete;
12  kana tikaramba tichitsungirira, tichatongawo pamwe chete semadzimambo; kana tikaramba, iye achatirambawo;
13  kana tisina kutendeka, iye anoramba akatendeka, nokuti haangazvirambi.
14  Ramba uchivayeuchidza zvinhu izvi, uchivarayira pamberi paMwari sechapupu, kuti varege kuitisana nharo pamusoro pemashoko, zvisina kana zvazvinombobatsira, nokuti zvinokanganisa vaya vanenge vachiteerera.
15  Ita zvose zvaunogona kuti uzvipe kuna Mwari uchitenderwa, somushandi asina chokunyara nacho, anobata shoko rechokwadi zvakarurama.
16  Asi ramba kutaura kusina zvakunobatsira kunoshatisa zvinhu zvitsvene; nokuti vacharamba vachiwedzera pakusada Mwari,
17  uye shoko ravo richapararira seronda rinonyenga. Himeniyo naFiretusi ndevamwe vaivavo.
18  Varume ivava vakatsauka pachokwadi, vachiti kumuka kwakatoitika; uye vari kuparadza kutenda kwevamwe.
19  Nokuda kwaizvozvo zvose, nheyo yakasimba yaMwari inoramba iripo, iine chisimbiso ichi chokuti: “Jehovha anoziva vaya vari vake,” uye kuti: “Munhu wose anodana zita raJehovha ngaarambe zvinhu zvisina kururama.”
20  Zvino muimba huru hamuna midziyo yendarama nesirivha chete asiwo yematanda neyevhu, mimwe yebasa rinokudzwa asi mimwe yebasa risingakudzwi.
21  Naizvozvo, kana munhu akaramba ari kure neyapedzisira kutaurwa, iye achava mudziyo webasa rinokudzwa, wakatsveneswa, unoshanda kumuridzi wawo, wakagadzirirwa mabasa ose akanaka.
22  Naizvozvo, tiza kuchiva kwouduku, asi tevera kururama, kutenda, rudo, rugare, pamwe chete nevaya vanodana panaShe zvichibva pamwoyo wakachena.
23  Uyezve, ramba mibvunzo youpenzi neyokusaziva, uchiziva kuti inokonzera kurwa.
24  Asi muranda waShe haafaniri kurwa, asi anofanira kuva norupfave kuna vose, anokwanisa kudzidzisa, anoramba achizvidzora pakuitirwa zvakaipa,
25  achirayiridza nounyoro vaya vasingadi; kuti zvimwe Mwari avape rupfidzo, runoita kuti vawane zivo yakarurama pamusoro pechokwadi,
26  uye vapengenuke kubva mumusungo waDhiyabhorosi, zvavakabatwa naye vari vapenyu kuti vaite zvinodiwa naiyeye.
3  Asi ziva izvi, kuti mumazuva okupedzisira nguva dzinonetsa dzakaoma kubata nadzo dzichasvika.
2  Nokuti vanhu vachava vanozvida, vanoda mari, vanozvitutumadza, vanozvikudza, vanomhura, vasingateereri vabereki, vasingaongi, vasina kuvimbika,
3  vasina rudo rukuru rwokuzvarwa narwo, vasingambodi kubvumirana, vanochera vamwe, vasingazvidzori, vanotyisa, vasingadi zvakanaka,
4  vatengesi, vakaoma musoro, vanozvitutumadza nokuda kwokudada, vanoda mafaro panzvimbo pokuda Mwari,
5  vane mufananidzo wokuzvipira kuna Mwari, asi vachikundikana kurarama maererano nesimba rakwo; usiyane naivava.
6  Nokuti pakati paava panomuka vanhu vaya vanoverevedza mudzimba, vachitapa vakadzi vasina simba, vakaremerwa nezvivi, vanotungamirirwa nokuchiva kwakasiyana-siyana,
7  vanogara vachidzidza, asi vasingambokwanisi kusvika pakuwana zivo yakarurama pamusoro pechokwadi.
8  Zvino sokushora Mosesi kwakaitwa naJanesi naJambresi, saizvozvo avawo vanoramba vachishora chokwadi, vanhu vane pfungwa dzakaora chose, vasingatenderwi pakutenda.
9  Kunyange zvakadaro, havazofambiri mberi, nokuti kupenga kwavo kuchava pachena kwazvo kuna vose, sezvakaita kupenga kwevarume vaviri ivavo.
10  Asi iwe wakanyatsotevera kudzidzisa kwangu, mararamiro angu, chinangwa changu, kutenda kwangu, mwoyo murefu wangu, rudo rwangu, kutsungirira kwangu,
11  kutambudzwa kwangu, nhamo dzangu, zvinhu zvakaitika kwandiri muAndiyoki, muIkoniyumu, muRistra, kutambudzwa kwandakatsungirira; asi Ishe akandinunura mazviri zvose.
12  Chokwadi, vose vaya vanoda kurarama vachizvipira kuna Mwari muna Kristu Jesu vachatambudzwawo.
13  Asi vanhu vakaipa nevanyengeri vachabva pakuipa vachienda pakuipisisa, vachitsausa vamwe uye ivo vachitsauswawo.
14  Zvisinei, iwe rambira pazvinhu zvawakadzidza uye zvawakaitwa kuti uve nechokwadi nazvo, uchiziva kuti wakazvidzidza kuna vanaani
15  uye kuti kubvira paucheche wakaziva zvinyorwa zvitsvene, zvinokwanisa kuita kuti uve akachenjera kuti uwane ruponeso uchishandisa kutenda muna Kristu Jesu.
16  Rugwaro rwose rwakafuridzirwa naMwari uye runobatsira pakudzidzisa, pakutsiura, pakururamisa zvinhu, pakuranga nokururama,
17  kuti munhu waMwari akwanise zvizere, akashongedzerwa zvakakwana kuita mabasa ose akanaka.
