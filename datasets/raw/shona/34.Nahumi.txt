1  Chirevo pamusoro peNinivhi: Bhuku rezvakaratidzwa Nahumi muErikoshi:
2  Jehovha ndiMwari anoda kuzvipira kwakazara uye anotsiva; Jehovha anotsiva uye ane hasha. Jehovha anotsiva mhandu dzake, uye akagumbukira vavengi vake.
3  Jehovha anononoka kutsamwa, ane simba guru, uye Jehovha haazomboregi kuranga. Nzira yake iri mumhepo inoparadza uye mudutu, gore gobvu ndiro guruva rinopfumburwa netsoka dzake.
4  Anotuka gungwa uye anoriomesa; uye anoomesa nzizi dzose. Bhashani neKameri zvaoma, uye ruva reRebhanoni raoma.
5  Makomo azununguka nokuda kwake, uye zvikomo zvakanyunguduka. Nyika ichasimuka nokuda kwechiso chake; pamwe chete nenyika inobereka zvibereko, navose vanogara mairi.
6  Ndiani angamira pamberi pokutsamwa kwake? Ndiani angasimuka kuti arwise hasha dzake huru? Hasha dzake dzichadururwa somoto, uye matombo achawira pasi nokuda kwake.
7  Jehovha akanaka, inhare muzuva rokutambudzika. Anoziva vaya vanopotera kwaari.
8  Achaparadza chose nzvimbo yeguta racho nemafashamo ari kupfuura, uye rima richatevera vavengi vake.
9  Chii chamuchafunga kuti murwisane naJehovha? Iye ari kuparadza chose. Kutambudzika hakuzomukizve kechipiri.
10  Kunyange zvazvo vari kurukana seminzwa uye vakadhakwa sokunge kuti nedoro ravo regorosi, vachaparadzwa semashanga akanyatsooma.
11  Mauri muchabuda munhu anofungira Jehovha zvakaipa, achironga zvisina zvazvinobatsira.
12  Zvanzi naJehovha: “Kunyange zvazvo vakanga vakakwana uye paiva nevazhinji vakanga vakaita saizvozvo, vachatemerwa pasi vakaita saizvozvo; uye mumwe munhu achapfuura. Ndichakutambudza, zvokuti handizokutambudzizve.
13  Zvino ndichatyora danda rake raanotakurisa zvinhu riri pauri, uye ndichadimbura nepakati zvokusungisa zviri pauri.
14  Jehovha akarayira pamusoro pako kuti, ‘Hapana chinhu chine chokuita nezita rako chichadyarwazve. Ndichaparadza mufananidzo wakavezwa nomufananidzo wakaumbwa nesimbi yakanyungudutswa muimba yavanamwari vako. Ndichakugadzirira guva, nokuti hapana zvawanga uchibatsira.’
15  “Tarirai! Pamusoro pemakomo pane tsoka dzaiye ari kuuya nemashoko akanaka, iye ari kuzivisa rugare. Haiwa iwe Judha, ita mitambo yako. Ita zvawakapika; nokuti hapana munhu pasina achazopfuurazve nomauri. Iye achaparadzwa chose.”
2  Munhu anoparadzira auya pamberi pako. Nzvimbo yakavakirirwa ngaichengetedzwe. Rindai nzira. Simbisai hudyu. Wedzerai simba kwazvo.
2  Nokuti Jehovha achadzorera kukudzwa kwaJakobho, sokukudzwa kwaIsraeri, nokuti vadururi vakavadurura; uye vakaparadza nhungirwa dzavo.
3  Nhoo yevarume vake vane simba yakaiswa ruvara rutsvuku; varume vake vane simba vakapfeka nguo tsvuku. Ngoro yehondo inopenya sokupenya kwezvombo zvesimbi muzuva raanogadzirira kurwa, uye mapfumo akagadzirwa nemijunipa adedereswa.
4  Ngoro dzehondo dzinoramba dzichimhanya kwazvo mumigwagwa. Dzinoramba dzichimhanya dzichikwira, dzichidzika munzvimbo dzinoungana vanhu. Dzakaita semazhenje omoto. Dzinoramba dzichimhanya semheni.
5  Achayeuka vakuru vake. Vachagumburwa pakufamba kwavo. Vachachimbidza kuenda kurusvingo rwake, uye chinodzivirira chichafanira kusimbiswa kwazvo.
6  Magedhi enzizi achavhurwa, uye muzinda uchaparadzwa.
7  Zvatemwa; iye afukurwa; achaendwa naye, uye varandasikana vake vachange vachichema, sokurira kunoita njiva, vachiramba vachirova pamwoyo yavo.
8  Ninivhi, kubvira pamazuva arave riripo, range rakaita sedziva remvura; asi vari kutiza. “Mirai! Mirai!” Asi hapana ari kutendeuka.
9  Pambai sirivha; pambai ndarama; nokuti zvinhu zvakarongwa zvakawanda kwazvo. Mune zvinhu zvakanaka zvemarudzi ose zvizhinji kwazvo.
10  Harina chinhu uye harina anogaramo, iguta rakaitwa dongo! Mwoyo uri kutya kwazvo, mabvi ari kubvunda, hudyu dzose dziri kurwadza kwazvo; uye zviso zvavo vose, zvachenuruka nokunetseka.
11  Nzvimbo inogara shumba iripi, nebako revana veshumba vava nezenze, makafambwa neshumba ikapinda, maiva nomwana weshumba, uye pasina aizvidederesa?
12  Shumba yacho yaibvambura-bvambura zvaikwana vana vayo, uye yaiurayira hadzi dzayo mhuka. Yaiita kuti mapako ayo arambe akazara nemhuka dzakabatwa nenzvimbo dzayo dzokuvanda dzakazara nemhuka dzakabvamburwa-bvamburwa.
13  “Tarira! Ndinorwisana newe,” ndizvo zvinotaura Jehovha wemauto, “ndichapisira ngoro yake yehondo pakati poutsi. Bakatwa richaparadza vana vako veshumba vava nezenze. Ndichabvisa mhuka dzawakabata panyika, uye inzwi renhume dzako harizonzwikizve.”
3  Rine nhamo guta rokuteura ropa. Rizere nounyengeri nougororo. Harimboregi kupamba!
2  Kune kurira kwetyava nokutinhira kwemavhiri, nokumhanya kwazvo kwemabhiza nokuuruka kwengoro.
3  Kune vatasvi vakatasva mabhiza, nomurazvo webakatwa, nokupenya kwepfumo, nevazhinji vakaurayiwa, nezvitunha zvizhinji kwazvo; uye zvitunha zvacho hazviperi. Vanoramba vachigumburwa pakati pezvitunha zvavo;
4  nokuda kwokuwanda kwemabasa oupfambi hwepfambi, inokwezva nokuda kwokunaka kwayo, tenzikadzi wevaroyi, iye anobata marudzi nemabasa oupfambi hwake uye anobata mhuri nouroyi hwake.
5  “Tarira! Ndichakurwisa,” ndizvo zvinotaura Jehovha wemauto, “ndichavhara chiso chako nokunoperera nguo yako, uye ndichaita kuti marudzi aone kusapfeka kwako, uye madzimambo aone kuzvidzwa kwako.
6  Ndichakanda zvinhu zvinonyangadza pauri, ndichaita kuti uzvidzwe; uye ndichaita kuti uve chinhu chinoshamisa.
7  Zvino munhu wose anokuona achakutiza oti, ‘Ninivhi rapambwa! Ndiani acharinzwira tsitsi?’ Ndichatsvakepi vanhu vanokunyaradza?
8  Uri nani kupfuura No-amoni, rakanga rigere pedyo nemigero yaNire here? Mvura yakanga yakaripoteredza, gungwa raiva pfuma yaro, gungwa raiva rusvingo rwaro.
9  Itiopiya yaiva simba raro rizere pamwe chete neIjipiti; uye raisapera. Puti nevaRibhiya vaikubatsira.
10  Irowo raifanira kutapwa; rakatapwa. Vana varo vakaroverwawo pasi kunotangira migwagwa yose; uye vakakanda mijenya pamusoro pevarume varo vaikudzwa, uye vakuru varo vose vakasungwa nezvisungo zvomumakumbo.
11  “Iwewo uchadhakwa; uchava chinhu chakavanzwa. Iwewo uchatsvaka nhare yokuti uvande muvengi.
12  Nzvimbo dzako dzose dzakavakirirwa dzakaita semionde ine michero yokutanga yakaibva, iyo inoti kana ikazunzwa, inowira mumuromo momunhu anodya.
13  “Tarira! Vanhu vako vari pakati pako, vakadzi. Chokwadi magedhi enyika yako achavhurirwa vavengi vako. Moto uchaparadza mizariro yako.
14  Zvicherere mvura yokushandisa pauchakombwa. Simbisa nzvimbo dzako dzakavakirirwa. Pinda mumatope, kanya ivhu; tora foroma yezvidhinha.
15  Moto uchakuparadzira imomo. Bakatwa richakuparadza. Richakuparadza sezvinoita mhashu dzichiri duku. Ita kuti muwande kwazvo semhashu dzichiri duku; ita kuti muwande kwazvo semhashu.
16  Wakaita kuti vatengesi vako vawande kupfuura nyeredzi dzokumatenga. “Mhashu dzichiri duku, dzinovhunura; dzobva dzabhururuka dzichienda.
17  Varindi vako vakaita semhashu, uye vakuru vakuru vako vanopinza basa vakaita sebute remhashu. Dzakamhara mumatanga akavakwa nematombo pazuva rinotonhora. Zuva richapenya, idzo dzotiza, dzoenda; uye nzvimbo yadzo yadzinenge dziri haizivikanwi.
18  “Vafudzi vako vava kutsimwaira, haiwa iwe mambo weAsiriya; vakuru vako vanoramba vari munzvimbo dzavo dzavanogara. Vanhu vako vakaparadzirwa pamakomo, uye hapana ari kuvaunganidza.
19  Hapana chingapedza dambudziko rako. Ronda rako haricharapiki. Vose vachanzwa nezvako vachakuomberera; nokuti ndianiko asina kuramba achiwirwa nezvakaipa zvako?”
