4  Nake Boazu akĩambata kĩhingo-inĩ gĩa itũũra na agĩikara thĩ hau. Na rĩrĩ, mũkũũri ũrĩa Boazu aagwetete akĩhĩtũkĩra hau. Hĩndĩ ĩyo Boazu akĩmwĩra ũũ: “Ũka haha Ng’ania-wa-ng’ania na ũikare thĩ.” Nake agĩthiĩ na agĩikara thĩ.
2  Boazu agĩcoka agĩta athuri ikũmi a itũũra akĩmeera ũũ: “Ikarai thĩ haha.” Nao magĩikara thĩ.
3  Boazu akĩra mũkũũri ũcio atĩrĩ: “Naomi ũrĩa wacokire kuuma bũrũri wa Moabi nĩ ekwendia mũgũnda ũrĩa warĩ wa Elimeleku wa mbarĩ citũ.
4  Kwoguo ndĩrona ngũmenyithie ũndũ ũcio ngwĩre atĩrĩ, ‘Ũũgũre ũrĩ mbere ya aikari a gũkũ na athuri a andũ aitũ. Angĩkorũo nĩ ũkũũkũũra, ũũkũũre. No angĩkorũo ndũkũũkũũra, njĩĩra nĩgetha menye, tondũ wee nĩwe ũrĩ na kĩhooto gĩa kũũkũũra, na niĩ nĩ niĩ wa kerĩ kuuma harĩ wee.’” Nake agĩcokia ũũ: “Nĩ ngũũkũũra.”
5  Boazu agĩkiuga atĩrĩ: “Mũthenya ũrĩa ũkaagũra mũgũnda ũcio kuuma harĩ Naomi-rĩ, ningĩ no mũhaka ũkaaũgũra kuuma harĩ Ruthu ũrĩa Mũmoabi, mũtumia wa mũndũ ũcio mũkuũ, nĩgetha rĩĩtwa rĩa ũcio mũkuũ rĩcokio harĩ igai rĩake.”
6  Nĩ ũndũ ũcio, mũkũũri ũcio akiuga ũũ: “Niĩ ndikũhota kũũkũũra, tondũ ndahota gũthũkia igai rĩakwa niĩ mwene. Wee ũkũũre arĩ we na kĩhooto gĩakwa gĩa kũũkũũra, tondũ ndingĩhota kũũkũũra.”
7  Na rĩrĩ, ũyũ nĩguo mũtugo ũrĩa warũmagĩrĩrũo thĩinĩ wa Isiraeli gwĩkĩra ũhoro mũkonde maũndũ-inĩ megiĩ kĩhooto gĩa gũkũũra na gũkũũrania indo: Mũndũ no mũhaka angĩarutire kĩratũ na akĩnengere mũndũ ũcio ũngĩ, na ũguo nĩguo andũ thĩinĩ wa Isiraeli meekĩraga mũkonde ũndũ ũrĩa maiguithanĩria.
8  Nĩ ũndũ ũcio, rĩrĩa mũkũũri ũcio eerire Boazu, “Ũgũre arĩ we,” akĩruta kĩratũ gĩake.
9  Nake Boazu akĩra athuri acio o na andũ othe atĩrĩ: “Inyuĩ mũrĩ aira ũmũthĩ atĩ nĩ ndĩragũra kuuma kũrĩ Naomi indo ciothe iria ciarĩ cia Elimeleku na iria ciothe ciarĩ cia Kilioni na Mahaloni.
10  Ningĩ nĩ nguoya Ruthu ũcio Mũmoabi, mũtumia wa Mahaloni, atuĩke mũtumia wakwa nĩguo njokie rĩĩtwa rĩa mũndũ ũcio mũkuũ harĩ igai rĩake, nĩgetha rĩĩtwa rĩa ũcio mũkuũ rĩtikaneherio harĩ ariũ a ithe na kuuma harĩ kĩhingo gĩa itũũra rĩa kwao mũciĩ. Inyuĩ mũrĩ aira ũmũthĩ.”
11  Hĩndĩ ĩyo andũ othe arĩa maarĩ kĩhingo-inĩ gĩa itũũra o na athuri makiuga ũũ: “Ithuĩ tũrĩ aira! Jehova arotũma mũtumia ũcio ũkũingĩra nyũmba yaku ahaane ta Rakeli na Lea, arĩa maakire nyũmba ya Isiraeli marĩ eerĩ. Ũrogaacĩra thĩinĩ wa Efiratha na wĩthondekere rĩĩtwa rĩega thĩinĩ wa Bethilehemu.
12  Nyũmba yaku ĩrohaana o ta nyũmba ya Perezu, ũrĩa waciarirũo nĩ Tamaru na Juda, kuumana na rũciaro rũrĩa Jehova agaakũhe kũgerera mũtumia ũyũ mwĩthĩ.”
13  Kwoguo Boazu akĩoya Ruthu na agĩtuĩka mũtumia wake. Agĩkoma nake, na Jehova akĩreka ohe nda na agĩciara kahĩĩ.
14  Nao atumia makĩra Naomi atĩrĩ: “Jehova arogoocwo, o we ũtanagũtiga ũtarĩ na mũgũkũũri ũmũthĩ. Rĩĩtwa rĩake rĩromenyithanio thĩinĩ wa Isiraeli!
15  Nĩ acoketie muoyo waku na nĩ arĩgũteithagia ũkũrũ-inĩ waku, tondũ aciarĩtwo nĩ mwarĩguo, o ũcio ũkwendete na nĩ wa bata harĩ wee gũkĩra ariũ mũgwanja.”
16  Naomi akĩoya kaana kau na agĩkanyita gĩthũri-inĩ gĩake, na agĩkarũmbũiya.
17  Nao atumia a itũũra rĩao magĩkahe rĩĩtwa. Makiuga atĩrĩ, “Naomi nĩ aciarĩirũo kahĩĩ,” na magĩgeta Obedi. Nĩwe ithe wa Jesii, ithe wa Daudi.
18  Na rĩrĩ, ici nĩcio njiarũa cia Perezu: Perezu aatuĩkire ithe wa Hezironi;
19  Hezironi agĩtuĩka ithe wa Ramu; Ramu agĩtuĩka ithe wa Aminadabu;
20  Aminadabu agĩtuĩka ithe wa Nahashoni; Nahashoni agĩtuĩka ithe wa Salimoni;
21  Salimoni agĩtuĩka ithe wa Boazu; Boazu agĩtuĩka ithe wa Obedi;
22  Obedi agĩtuĩka ithe wa Jesii; nake Jesii agĩtuĩka ithe wa Daudi.
1  Na rĩrĩ, matukũ-inĩ marĩa atiirĩrĩri bũrũri maathanaga, nĩ kwagĩire ng’aragu bũrũri-inĩ; na mũndũ ũmwe akiuma Bethilehemu thĩinĩ wa Juda agatũũre arĩ mũgeni bũrũri-inĩ wa Moabi, marĩ na mũtumia wake na ariũ ake erĩ.
2  Mũndũ ũcio eetagwo Elimeleku, mũtumia wake eetagwo Naomi, nao ariũ ake erĩ meetagwo Mahaloni na Kilioni. Maarĩ Aefiratha kuuma Bethilehemu thĩinĩ wa Juda. Magĩgĩkinya bũrũri wa Moabi na magĩikara kuo.
3  Thutha wa ihinda, Elimeleku mũthuri wa Naomi agĩkua, kwoguo agĩtigwo na ariũ ake erĩ.
4  Anake acio magĩcoka makĩhikia atumia Amoabi; ũmwe eetagwo Oripa, nake ũcio ũngĩ eetagwo Ruthu. Magĩikara kũu ta mĩaka ikũmi.
5  Thutha-inĩ anake acio eerĩ, Mahaloni na Kilioni o nao magĩkua, kwoguo mũtumia ũcio agĩtigwo atarĩ ciana ciake cierĩ na mũthuriwe.
6  Nake akĩambĩrĩria rũgendo marĩ na atumia a ariũ ake kuuma bũrũri wa Moabi, tondũ arĩ kũu Moabi nĩ aaiguĩte atĩ Jehova nĩ aaririkanĩte andũ ake akamahe irio.
7  Agĩthama kũndũ kũu kũrĩa aakoretwo agĩikara hamwe na atumia acio erĩ a ariũ ake. Na marĩ njĩra-inĩ magĩcoka bũrũri-inĩ wa Juda,
8  Naomi akĩra atumia acio eerĩ a ariũ ake atĩrĩ: “Thiĩi o mũndũ acoke mũciĩ kwa nyina. Jehova aromuonia wendo mwĩhokeku, o ta ũrĩa mũwonanĩtie harĩ anake acio makuĩte na harĩ niĩ.
9  Jehova arotũma o ũmwe wanyu agĩe na mũthuri na agĩe na ũhurũko mũciĩ-inĩ wake.” Agĩcoka akĩmamumunya, na makĩrĩra manĩrĩire.
10  Ĩndĩ o maamwĩraga ũũ: “Aca, tũgũthiĩ nawe kũrĩ andũ anyu.”
11  No Naomi akĩmeera: “Cokai, airĩtu akwa. Mũrenda gũthiĩ na niĩ nĩkĩ? Hihi ndĩ na ũhoti wa kũgĩa ariũ mangĩcoka matuĩke athuri anyu?
12  Cokai, airĩtu akwa. Thiĩi, nĩ gũkorũo ndĩ mũkũrũ mũno wa kũhika. O na kũngĩtuĩka atĩ no ngorũo na mwĩhoko wa kũgĩa na mũthuri ũtukũ ũyũ na ngĩe na ariũ-rĩ,
13  hihi no mũikare o mũmetereire nginya magaatuĩka andũ agima? Hihi no mwĩgirĩrĩrie kũhika rĩngĩ nĩ ũndũ wao? Aca, airĩtu akwa, ndĩraigua ndĩ na kĩeha nĩ ũndũ wanyu, tondũ guoko kwa Jehova nĩ kũnjũkĩrĩire.”
14  O rĩngĩ makĩrĩra manĩrĩire, na Oripa akĩmumunya nyaciarawe na agĩthiĩ. No Ruthu akĩĩgwatania nake.
15  Nĩ ũndũ ũcio Naomi akiuga: “Ta rora mũiruguo  nĩ acoka kũrĩ andũ ake na kũrĩ ngai ciake. Cokania hamwe na mũiruguo.”
16  Ĩndĩ Ruthu akiuga atĩrĩ: “Ndũkaningĩrĩrie ngũtige, ndige gũtwarana nawe; nĩ gũkorũo kũrĩa ũgũthiĩ nokuo ngũthiĩ, kũrĩa ũkũraara nokuo ngũraara. Andũ anyu megũtuĩka andũ akwa, nake Ngai waku atuĩke Ngai wakwa.
17  Kũrĩa ũgaakuĩra nokuo ngaakuĩra, na kũu nokuo ngaathikwo. Jehova aroherithia ingĩreka ũndũ ũngĩ ũtũtigithũkanie nawe o tiga gĩkuũ.”
18  Na rĩrĩ, rĩrĩa Naomi oonire atĩ Ruthu nĩ eendaga biũ mathiĩ nake, agĩtiga kũgeria kũmũiguithia.
19  Na magĩthiĩ na mbere na rũgendo marĩ eerĩ nginya magĩkinya Bethilehemu. Na rĩrĩa maakinyire Bethilehemu, itũũra rĩothe rĩkĩgega nĩ ũndũ wao, nao atumia mooragia ũũ: “Ũyũ nĩ Naomi?”
20  Nake eeraga atumia acio atĩrĩ: “Mũtikanjĩte Naomi. Njĩtai Mara, nĩ gũkorũo Mwene-Hinya-Wothe nĩ atũmĩte ũtũũro ũkorũo ũrĩ na ruo mũno harĩ niĩ.
21  Ngĩthiĩ ndarĩ mũiyũru, ĩndĩ Jehova atũmĩte njoke moko matheri. Mũrakĩnjĩta Naomi nĩkĩ, na nĩ Jehova ũreganĩte na niĩ na ũrĩa Mwene-Hinya-Wothe nĩwe ũndeheire mathĩna?”
22  Ũguo nĩguo Naomi aacokire oimĩte bũrũri wa Moabi, marĩ na Ruthu ũcio Mũmoabi mũtumia wa mũrũwe. Magĩkinya Bethilehemu kĩambĩrĩria-inĩ kĩa magetha ma cairi.
2  Na rĩrĩ, Naomi aarĩ na mũndũ wa mbarĩ cia mũthuriwe warĩ mũtongu mũno wetagwo Boazu, na aarĩ wa famĩlĩ ya Elimeleku.
2  Ruthu ũcio Mũmoabi akĩra Naomi atĩrĩ: “Reke nyumagare thiĩ mĩgũnda-inĩ ngahaare igira cia cairi thutha wa mũndũ o wothe ũrĩa ngwĩtĩkĩrĩka harĩ we.” Nĩ ũndũ ũcio Naomi akĩmwĩra: “Thiĩ, mwarĩ wakwa.”
3  Nake agĩthiĩ na akĩambĩrĩria kũhaara kũu mũgũnda-inĩ oimĩte agethi thutha. Na atekũmenya, akĩingĩra mũgũnda-inĩ wa Boazu, ũcio warĩ wa famĩlĩ ya Elimeleku.
4  O hĩndĩ ĩyo Boazu agĩkinya oimĩte Bethilehemu na akĩra acio maagethaga atĩrĩ: “Jehova arokorũo hamwe na inyuĩ.” Nao makĩmwĩra ũũ: “Jehova arokũrathima.”
5  Boazu agĩcoka akĩũria mwanake ũrĩa warũgamĩrĩire agethi atĩrĩ: “Mũirĩtu ũyũ nĩ wa ũ?”
6  Mwanake ũcio warũgamĩrĩire agethi akĩmũcokeria ũũ: “Mũirĩtu ũyũ nĩ Mũmoabi ũrĩa wacokire hamwe na Naomi kuuma bũrũri wa Moabi.
7  Anjũririe atĩrĩ, ‘No njĩtĩkĩrio haare igira cia cairi iria iratigwo na thutha nĩ agethi?’ Na kuuma rĩrĩa okire rũcinĩ ndarĩ araikara thĩ tiga thaa ici aikara thĩ gĩthũnũ-inĩ nĩguo ahurũke hanini.”
8  Boazu akĩra Ruthu ũũ: “Thikĩrĩria, mwarĩ wakwa. Ndũkae gũthiĩ kũhaara mũgũnda-inĩ ũngĩ, na ndũgathiĩ kũndũ kũngĩ o guothe; ikara hakuhĩ na airĩtu akwa.
9  Roraga mũgũnda ũrĩa maragetha, na ũgathiĩ hamwe nao. Nĩ njathĩte anake matikae gũkũhutia. Rĩrĩa wanyota, thiaga harĩa ndigithũ cia maĩ irĩ na ũkanyua maĩ marĩa anake acio matahĩte.”
10  Aigua ũguo akĩinamĩrĩra agĩturumithia ũthiũ wake thĩ akĩmwĩra atĩrĩ: “Gũthiĩte atĩa ngetĩkĩrĩka maitho-inĩ maku, na nĩ kĩĩ gĩtũmĩte wĩcirie ũhoro wakwa na niĩ ndĩ mũgeni?”
11  Nake Boazu akĩmwĩra ũũ: “Nĩ heetwo ũhoro wothe wĩgiĩ maũndũ marĩa mothe wĩkĩire nyaciaraguo thutha wa gũkuĩrũo nĩ mũthuriguo na wĩgiĩ ũrĩa watigire thoguo na maitũguo na bũrũri wa andũ anyu nĩguo ũthiĩ kũrĩ andũ ũtaamenyete hau kabere.
12  Jehova arokũrathima nĩ ũndũ wa maũndũ macio wĩkĩte, na ũrogĩa na kĩheo kĩega kuuma kũrĩ Jehova Ngai wa Isiraeli, ũrĩa wee ũcarĩtie rĩũrĩro mathagu-inĩ make.”
13  Nake akiuga atĩrĩ: “Mwathi wakwa, reke njĩtĩkĩrĩke maitho-inĩ maku, nĩ gũkorũo nĩ ũnyũmĩrĩirie na ũkahooreria ndungata yaku, o na gũtuĩka niĩ ndirĩ ũmwe wa ndungata ciaku.”
14  Mathaa ma kũrĩa irio Boazu akĩmwĩra atĩrĩ: “Ũka haha ũrĩe kĩenyũ kĩa mũgate na ũkĩrikie thiki-inĩ.” Kwoguo agĩikara thĩ hakuhĩ na agethi. Agĩcoka akĩmũnengera cairi imwe hĩhie, nake akĩrĩa akĩhũna, o na agĩtigia imwe.
15  Rĩrĩa aarũgamire nĩguo ahaare, Boazu agĩatha anake ake akĩmeera: “Rekei ahaare nginya harĩ igira cia cairi iria irĩkĩtie kũrengwo, na mũtikamũthumbũre.
16  Ningĩ mũtigĩrĩre atĩ nĩ mwagucia igira imwe kuuma harĩ iria ciohetwo mũmũtigĩrie na thutha nĩguo ahaare, na mũtikamwĩre ũndũ o na ũrĩkũ wa kũmũgiria.”
17  Kwoguo agĩthiĩ na mbere kũhaara mũgũnda-inĩ ũcio nginya hwaĩ-inĩ. Rĩrĩa aahũũrire kĩrĩa ahaarĩte, kĩarĩ ta eba ĩmwe ya cairi.
18  Agĩcoka agĩcioya na agĩthiĩ itũũra-inĩ, na nyaciarawe akĩona kĩrĩa aahaarĩte. Ningĩ Ruthu akĩruta irio iria aatigĩtie thutha wa kũrĩa akaigania na akĩmũnengera.
19  Nyaciarawe akĩmũũria atĩrĩ: “Uuma kũhaara kũ ũmũthĩ? Ũkũrutaga wĩra kũ? Mũndũ ũrĩa wĩciririe ũhoro waku arorathimwo.” Nĩ ũndũ ũcio akĩra nyaciarawe ũhoro wĩgiĩ mũndũ ũrĩa aarutĩte wĩra gwake, akiuga: “Rĩĩtwa rĩa mũndũ ũrĩa ndutire wĩra mũgũnda-inĩ wake ũmũthĩ nĩ Boazu.”
20  Nake Naomi akĩra mwarĩ ũcio wake ũũ: “Arorathimwo nĩ Jehova, o ũcio ũtarĩ waga kuonia arĩa marĩ muoyo o na arĩa akuũ wendo mwĩhokeku.” Agĩcoka akiuga: “Mũndũ ũcio nĩ wa mbarĩ citũ. Nĩ ũmwe wa arĩa mangĩtũkũũra.”
21  Ruthu ũcio Mũmoabi agĩcoka akiuga atĩrĩ: “Acokire anjĩra ũũ, ‘Ikara hakuhĩ na anake na airĩtu akwa nginya rĩrĩa marĩrĩkia kũgetha magetha makwa mothe.’”
22  Naomi akĩra Ruthu mwarĩ ũcio wake atĩrĩ: “Mwarĩ wakwa, nĩ kaba ũthiĩ hamwe na airĩtu ake gũkĩra ũthiĩ ũgathĩnio mũgũnda-inĩ ũngĩ.”
23  Nake agĩikara hakuhĩ na airĩtu acio a Boazu na akĩhaara nginya rĩrĩa magetha ma cairi na ma ngano maathirire. Na agĩthiĩ na mbere gũikara na nyaciarawe.
3  Na rĩrĩ, Naomi ũcio nyaciarawe akĩmwĩra atĩrĩ: “Mwarĩ wakwa, githĩ ndiagĩrĩirũo gũgũcarĩria mũciĩ, nĩguo maũndũ maku mathiĩ wega?
2  Na githĩ Boazu ti wa mbarĩ citũ? Airĩtu arĩa mũkoretwo nao nĩ ake. Hwaĩ-inĩ wa ũmũthĩ egũkorũo akĩhuuha cairi kĩhuuhĩro-inĩ.
3  Nĩ ũndũ ũcio wĩthambe na wĩhake maguta maranunga wega; ũcoke wĩhumbe ũthiĩ kĩhuuhĩro-inĩ. Ndũkareke mũndũ ũcio amenye wĩ kuo nginya arĩrĩkia kũrĩa na kũnyua.
4  Rĩrĩa arĩkoma, ũrore harĩa egũkoma; ũthiĩ nginya ho ũmũhumbũrie magũrũ na ũkome hau thĩ. Nĩ egũkwĩra ũrĩa wagĩrĩirũo nĩ gwĩka.”
5  Erũo ũguo akiuga atĩrĩ: “Ũrĩa wothe wanjĩĩra nĩ ngwĩka.”
6  Kwoguo agĩthiĩ nginya kĩhuuhĩro-inĩ na agĩka ũrĩa wothe nyaciarawe aamũtaarĩte eke.
7  Na rĩrĩ, Boazu akĩrĩa na akĩnyua na nĩ aaiguaga wega ngoro. Agĩcoka agĩthiĩ gũkoma hakuhĩ na hĩba ya cairi. Thutha ũcio Ruthu agĩthiĩ aceemete na akĩmũhumbũria magũrũ na agĩkoma hau thĩ.
8  Ũtukũ gatagatĩ mũndũ ũcio akĩambĩrĩria kũinaina, na agĩikara thĩ na akĩona mũtumia ũkomete magũrũ-inĩ make.
9  Akĩũria ũũ: “Nĩ wee ũ?” Nake Ruthu agĩcokia: “Nĩ Ruthu, ndungata yaku. Tambũrũkia nguo yaku ũhumbĩre ndungata yaku, nĩ gũkorũo ũrĩ mũkũũri.”
10  Akĩmũcokeria ũũ: “Jehova arokũrathima mwarĩ wakwa. Nĩ wonania wendo waku mwĩhokeku makĩria ihinda rĩrĩ rĩa mũthia gũkĩra ihinda rĩa mbere, na njĩra ya kwaga gũthiĩ kũrĩ anake, o na marĩ athĩni kana marĩ atongu.
11  Na rĩu mwarĩ wakwa-rĩ, ndũgetigĩre. Nĩ ngũgwĩkĩra ũrĩa wothe ũkũnjĩra, nĩ gũkorũo andũ othe itũũra-inĩ nĩ moĩ atĩ wee ũrĩ mũtumia mwega mũno.
12  O na gũtuĩka nĩ ma atĩ niĩ ndĩ mũkũũri-rĩ, nĩ harĩ mũkũũri ũngĩ wa mbarĩ cianyu cia hakuhĩ mũno kũngĩra.
13  Ikara haha ũtukũ ũyũ, na angĩgaagũkũũra rũcinĩ, nĩ wega! Nĩ agũkũũre. No angĩkorũo atekwenda gũgũkũũra-rĩ, niĩ mwene nĩ ngaagũkũũra, o ta ũrĩa Jehova atũũraga muoyo. Koma haha nginya gũkĩe.”
14  Kwoguo Ruthu agĩkoma hau magũrũ-inĩ make nginya rũcinĩ agĩcoka agĩũkĩra gũtanathererũka nĩguo hatikagĩe mũndũ ũkũmuona. Boazu agĩcoka akiuga ũũ: “Hatikagĩe mũndũ ũkũmenya atĩ harĩ mũtumia uuma gũkũ kĩhuuhĩro-inĩ.”
15  Ningĩ akĩmwĩra atĩrĩ: “Rehe kabuuti kau wĩkĩrĩte, na ũkanyite.” Kwoguo akĩnyita kabuuti kau, nake akĩmwĩkĩrĩra ithimi ithathatũ cia cairi hau na akĩmũigĩrĩra, nake Boazu agĩcoka itũũra-inĩ.
16  Ruthu agĩgĩthiĩ kũrĩ nyaciarawe, nake akĩmũũria: “Gũthiire atĩa harĩ wee, mwarĩ wakwa?” Nake akĩmwĩra ũrĩa wothe Boazu aamwĩkĩire.
17  Ningĩ akĩmwĩra ũũ: “Aheire ithimi ici ithathatũ cia cairi na anjĩra atĩrĩ, ‘Ndũgũthiĩ moko matheri kũrĩ nyaciaraguo.’”
18  Naomi akĩmũcokeria ũũ: “Ikara haha mwarĩ wakwa, nginya ũmenye ũrĩa ũhoro ũcio ũgũthiĩ, tondũ mũndũ ũcio ndekũhurũka nginya atigĩrĩre nĩ arũmbũiya ũhoro ũcio ũmũthĩ.”
